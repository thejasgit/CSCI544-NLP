ಹೊಸದಿಲ್ಲಿ: ಬುಧವಾರದಿಂದ ಆರಂಭವಾಗಲಿ ರುವ 10ನೇ ಐಪಿಎಲ್‌ ಕ್ರಿಕೆಟ್‌ ಪಂದ್ಯಾವಳಿ ಒಂದಲ್ಲ, 8 ಉದ್ಘಾಟನಾ ಸಮಾರಂಭಗಳನ್ನು ಕಾಣಲಿದೆ. 
ಇದು ಈ ಐಪಿಎಲ್‌ನ ಸ್ಪೆಷಲ್‌!. 
ಐಪಿಎಲ್‌ ಇತಿಹಾಸ ಗಮನಿಸಿದಾಗ ಒಂದೊಂದೇ ಉದ್ಘಾಟನಾ ಸಮಾರಂಭ ಕಳೆಗಟ್ಟಿದ್ದನ್ನು ಕಾಣಬಹುದು. 
ಕೂಟದ ಆರಂಭದ ದಿನ ಅಥವಾ ಅದರ ಹಿಂದಿನ ದಿನ ಉದ್ಘಾಟನಾ ಪಂದ್ಯ ನಡೆಯುವ ಕೇಂದ್ರದಲ್ಲಿ ಈ ಸಮಾರಂಭವನ್ನು ಬಹಳ ವೈಭವೋಪೇತವಾಗಿಯೇ ಆಯೋಜಿಸಲಾಗುತ್ತಿತ್ತು. 
ಆದರೆ ಈ ಬಾರಿ ಈ ಸಂಪ್ರದಾಯವನ್ನು ಮುರಿಯಲಾಗಿದ್ದು, ಎಲ್ಲ ಫ್ರಾಂಚೈಸಿಗಳ ಕೇಂದ್ರಗಳಲ್ಲೂ "ಗ್ರ್ಯಾಂಡ್‌ ಓಪನಿಂಗ್‌' ಗರಿಗೆದರಲಿದೆ. 
ಇದನ್ನು ಐಪಿಎಲ್‌ ಚೇರ್ಮನ್‌ ರಾಜೀವ್‌ ಶುಕ್ಲಾ ತಿಳಿಸಿದ್ದಾರೆ. 
ಇದು ಐಪಿಎಲ್‌ ಸಮಿತಿಯ ಅವಿರೋಧ ನಿರ್ಣಯವಾಗಿದೆ ಎಂಬು ದಾಗಿಯೂ ಅವರು ಹೇಳಿದರು.. 
. 
"ಇದು ನನ್ನ ಐಡಿಯಾ ಎಂದು ಹೇಳಲು ಬಯ ಸುವುದಿಲ್ಲ. 
ಎಲ್ಲ ಸೇರಿ ಅವಿರೋಧವಾಗಿ ಇಂಥದೊಂದು ನಿರ್ಧಾರಕ್ಕೆ ಬಂದಿದ್ದೇವೆ. 
ಇಂಥ ಪ್ರತ್ಯೇಕ ಉದ್ಘಾಟನಾ ಸಮಾರಂಭದಿಂದ ಎಲ್ಲ ಕಡೆಯ ವೀಕ್ಷಕರೂ ಭರಪೂರ ಮನರಂಜನೆಯನ್ನು ಸವಿಯಬಹುದು. 
ಅಲ್ಲದೇ ಆಯಾ ಸ್ಥಳಗಳ ಸಂಸ್ಕೃತಿ, ಕಲೆಯನ್ನು ಅನಾವರಣಗೊಳಿಸುವ ಕಾರ್ಯಕ್ರಮಗಳಿಗೂ ಧಾರಾಳ ಅವಕಾಶ ಸಿಗಲಿದೆ. 
ಬಾಲಿವುಡ್‌ ತಾರೆಗಳೂ ಇದರಲ್ಲಿ ಪಾಲ್ಗೊಳ್ಳುತ್ತಾರೆ. 
ಕ್ರಿಕೆಟ್‌ ಸ್ಫೂರ್ತಿಯ ಹಾಡುಗಳೂ ಮೊಳಗಲಿವೆ' ಎಂದು ಶುಕ್ಲಾ ಹೇಳಿದರು.. 
ಐಪಿಎಲ್‌ ಜನಪ್ರಿಯತೆ ಕುಗ್ಗಿಲ್ಲಕ್ರಿಕೆಟ್‌ ಪಂಡಿತರ ಪ್ರಕಾರ "ಕ್ಯಾಶ್‌-ರಿಚ್‌ ಲೀಗ್‌' ಆಗಿರುವ ಐಪಿಎಲ್‌ ಜನಪ್ರಿಯತೆ ಕುಗ್ಗಿದೆ. 
ಇದಕ್ಕೆ ಕಳ್ಳಾಟವೆಂಬ ಹಣೆಪಟ್ಟಿಯೂ ಅಂಟಿದೆ. 
ಹೀಗಾಗಿ ಐಪಿಎಲ್‌ ಮರಳಿ ತನ್ನ ಚಾರ್ಮ್ ಕಂಡುಕೊಳ್ಳಲು ಇಂಥ ಗಿಮಿಕ್‌ ಮಾಡಲಾಗುತ್ತಿದೆ ಎಂಬ ಆರೋಪವೂ ಇದೆ. 
ಆದರೆ ಇದನ್ನು ರಾಜೀವ್‌ ಶುಕ್ಲಾ ಒಪ್ಪಲಿಲ್ಲ. 
. 
"ಕಳೆದ ವರ್ಷ ಭಾರತವೊಂದರಲ್ಲೇ 396 ಮಿಲಿಯನ್‌ ವೀಕ್ಷಕರನ್ನು ಐಪಿಎಲ್‌ ಹೊಂದಿತ್ತು. 
ಇದು 8ನೇ ಐಪಿಎಲ್‌ಗಿಂತ ಎರಡು ಪಟ್ಟು ಹೆಚ್ಚು ಎಂಬುದನ್ನು ಮರೆಯುವಂತಿಲ್ಲ. 
ಇದು ಐಪಿಎಲ್‌ನ ಯಶಸ್ಸನ್ನು ಸಾರುತ್ತದೆ. 
ಹೀಗಾಗಿ ನಮಗೆ ಯಾವುದೇ ಗಿಮಿಕ್‌ ಮಾಡುವ ಆವಶ್ಯಕತೆ ಇಲ್ಲ...' ಎಂದು ಶುಕ್ಲಾ ಸ್ಪಷ್ಟಪಡಿಸಿದರು.. 
ಐಪಿಎಲ್‌ ಉದ್ಘಾಟನಾ ಸಮಾರಂಭ ನಡೆಯುವ ತಾಣಗಳೆಂದರೆ ಹೈದರಾಬಾದ್‌, ಪುಣೆ, ರಾಜ್‌ಕೋಟ್‌, ಬೆಂಗಳೂರು, ಮುಂಬಯಿ, ಕೋಲ್ಕತಾ, ಹೊಸದಿಲ್ಲಿ, ಮತ್ತು ಮೊಹಾಲಿ. 
ಇಲ್ಲಿ ಆಡಲಾಗುವ ಮೊದಲ ಪಂದ್ಯದ ವೇಳೆ ಉದ್ಘಾಟನಾ ಸಮಾರಂಭವನ್ನು ಆಯೋಜಿಸಲಾಗುವುದು. 
ಈ ಸಲ ಒಟ್ಟು 10 ತಾಣಗಳಲ್ಲಿ ಐಪಿಎಲ್‌ ನಡೆಯ ಲಿದೆ. 
ಇವುಗಳ ಪೈಕಿ ಕಾನ್ಪುರಕ್ಕೆ ಮೊದಲ ಬಾರಿ ಆತಿಥ್ಯ ಲಭಿಸಿದೆ. 
ಇನ್ನೊಂದು ರೀತಿಯಲ್ಲಿ ಹೇಳಬೇಕಾದರೆ, ಈ ಸಲದಿಂದ ಉತ್ತರ ಪ್ರದೇಶಕ್ಕೂ ಐಪಿಎಲ್‌ ಪಾದಾರ್ಪಣೆ ಮಾಡುತ್ತಿದೆ. 
ಉತ್ತರ ಪ್ರದೇಶ ಶುಕ್ಲಾ ಅವರ ತವರೆಂಬುದು ವಿಶೇಷ, ಕಾನ್ಪುರದಲ್ಲಿ ಗುಜರಾತ್‌ ಲಯನ್ಸ್‌ನ ಕೆಲವು ಪಂದ್ಯಗಳು ನಡೆಯಲಿವೆ.. 
. 
ಐಪಿಎಲ್‌ ದಾಖಲೆಗಳುಮುಂಬೈ ತಂಡದ ಲಸಿತ ಮಾಲಿಂಗ ತಂಡವೊಂದರ ಪರ ಒಟ್ಟಾರೆ 98 ಪಂದ್ಯ ಗಳಿಂದ 143 ವಿಕೆಟ್‌ ಪಡೆದು ಅಗ್ರ ಸ್ಥಾನದಲ್ಲಿದ್ದಾರೆ.. 
ಮುಂಬೈ ಇಂಡಿಯನ್ಸ್‌ ಅತೀ ಹೆಚ್ಚು ಒಟ್ಟು 80 ಪಂದ್ಯಗಳನ್ನು ಗೆದ್ದಿದೆ.. 
ಡೆಲ್ಲಿ ಅತ್ಯಧಿಕ 73 ಸೋಲು ಕಂಡಿದೆ.. 
ತಂಡವೊಂದರ ಗರಿಷ್ಠ ರನ್‌ ದಾಖಲೆ ಆರ್‌ಸಿಬಿ ಹೆಸರಲ್ಲಿದೆ. 
2013ರಲ್ಲಿ ಪುಣೆ ವಿರುದ್ಧ ಅದು 5 ವಿಕೆಟಿಗೆ 263 ರನ್‌ ಗಳಿಸಿತ್ತು.. 
ಅತ್ಯಂತ ಕಡಿಮೆ ಮೊತ್ತ ಗಳಿಸಿದ ತಂಡ ರಾಜಸ್ಥಾನ್‌ ರಾಯಲ್ಸ್‌. 
ತಂಡದ್ದು. 
2009ರಲ್ಲಿ ಆರ್‌ಸಿಬಿ ವಿರುದ್ಧ 58 ರನ್‌ಗೆ ಆಲೌಟಾಗಿತ್ತು.. 
ಅತ್ಯಧಿಕ ಮೊತ್ತ ಬೆನ್ನಟ್ಟಿ ಗೆದ್ದ ತಂಡ ರಾಜಸ್ಥಾನ್‌. 
2008ರಲ್ಲಿ ಡೆಕ್ಕನ್‌ ವಿರುದ್ಧ 8ಕ್ಕೆ 217 ರನ್‌ ಬಾರಿಸಿ ಗೆದ್ದಿತ್ತು.. 
ಅತೀ ಕಡಿಮೆ ರನ್‌ಗೆ ಎದುರಾಳಿ ನಿಯಂತ್ರಿಸಿದ ಹೆಗ್ಗಳಿಕೆ ಚೆನ್ನೈ ತಂಡ ದ್ದಾಗಿದೆ. 
2009ರಲ್ಲಿ 9ಕ್ಕೆ 116 ಮಾಡಿ ದ್ದರೂ ಪಂಜಾಬ್‌ ತಂಡವನ್ನು 92 ರನ್ನಿಗೆ ನಿಯಂತ್ರಿಸಿ ಗೆದ್ದಿತ್ತು.. 
ಐಪಿಎಲ್‌ನಲ್ಲಿ ಅತ್ಯಂತ ಹೆಚ್ಚು ರನ್‌ಗಳಿಸಿದ ಆಟಗಾರ ಆರ್‌ಸಿಬಿನ ವಿರಾಟ್‌ ಕೊಹ್ಲಿ (4,110).. 
ಗರಿಷ್ಠ ವೈಯಕ್ತಿಕ  ರನ್‌ ದಾಖಲೆ ಆರ್‌ಸಿಬಿಯ ಕ್ರೀಸ್‌ ಗೇಲ್‌ ಹೆಸರಲ್ಲಿದೆ. 
ಅವರು 2013ರಲ್ಲಿ ಪುಣೆ ವಿರುದ್ಧ 66 ಎಸೆತಗಳಲ್ಲಿ ಅಜೇಯ 175 ರನ್‌ ಸಿಡಿಸಿದ್ದರು.. 
ಕೆಕೆಆರ್‌, ಆರ್‌ಸಿಬಿ ಪರ ಆಡಿರುವ ಕ್ರೀಸ್‌ ಗೇಲ್‌ 88 ಇನಿಂಗ್ಸ್‌ನಿಂದ 243 ಸಿಕ್ಸರ್‌ ಸಿಡಿಸಿ ದಾಖಲೆ ಸ್ಥಾಪಿಸಿದ್ದಾರೆ. 
. 
ಪುಣೆ ವಿರುದ್ಧ 2013ರಲ್ಲಿ ಆರ್‌ಸಿಬಿಯ ಗೇಲ್‌ ಅತಿ ವೇಗದ ಶತಕ ಸಿಡಿಸಿದ್ದರು (30 ಎಸೆತ).. 
ವೇಗದ ಅರ್ಧ ಶತಕದ ದಾಖಲೆ ಯೂಸುಫ್ ಪಠಾಣ್‌ ಹೆಸರಲ್ಲಿದೆ. 
2014ರಲ್ಲಿ ಹೈದರಾಬಾದ್‌ ವಿರುದ್ಧ 15 ಎಸೆತದಲ್ಲಿ 50 ರನ್‌ ಸಿಡಿದಿದ್ದರು.. 
ಸ್ಪಿನ್ನರ್‌ ಅಮಿತ್‌ ಮಿಶ್ರಾ ಐಪಿಎಲ್‌ನಲ್ಲಿ 3 ಸಲ ಹ್ಯಾಟ್ರಿಕ್‌ ವಿಕೆಟ್‌ ಸಾಧಿಸಿದ ಬೌಲರ್‌.. 
ಕೆಕೆಆರ್‌ ತಂಡದ ಸುನೀಲ್‌ ನಾರಾಯಣ್‌ ಅತ್ಯಧಿಕ 6 ಸಲ ಪಂದ್ಯವೊಂದರಲ್ಲಿ 4 ವಿಕೆಟ್‌ಗಳಿಸಿದ ಏಕೈಕ ಬೌಲರ್‌.. 
ಪ್ರವೀಣ್‌ ಕುಮಾರ್‌ ಅತೀ ಹೆಚ್ಚು 14 ಓವರ್‌ ಮೇಡನ್‌ ಮಾಡಿರುವ ಯಶಸ್ವಿ ಬೌಲರ್‌.. 
. 
ಫೈನಲ್‌ ಹೊರತುಪಡಿಸಿ ಬೇರೆ ಯಾವುದೇ ಪಂದ್ಯಗಳಿಗೆ ಮೀಸಲು ದಿನವಿಲ್ಲ. 
8 ತಂಡ  10 ತಾಣ 47 ದಿನ  60 ಪಂದ್ಯ. 
ಪ್ರಸಾರ ಸೋನಿ ಮ್ಯಾಕ್ಸ್‌, ಸೋನಿ ಸಿಕ್ಸ್‌. 

--------------------- Summary -----------------------------
ಹೊಸದಿಲ್ಲಿ: ಬುಧವಾರದಿಂದ ಆರಂಭವಾಗಲಿ ರುವ 10ನೇ ಐಪಿಎಲ್‌ ಕ್ರಿಕೆಟ್‌ ಪಂದ್ಯಾವಳಿ ಒಂದಲ್ಲ, 8 ಉದ್ಘಾಟನಾ ಸಮಾರಂಭಗಳನ್ನು ಕಾಣಲಿದೆ. 
ಕೂಟದ ಆರಂಭದ ದಿನ ಅಥವಾ ಅದರ ಹಿಂದಿನ ದಿನ ಉದ್ಘಾಟನಾ ಪಂದ್ಯ ನಡೆಯುವ ಕೇಂದ್ರದಲ್ಲಿ ಈ ಸಮಾರಂಭವನ್ನು ಬಹಳ ವೈಭವೋಪೇತವಾಗಿಯೇ ಆಯೋಜಿಸಲಾಗುತ್ತಿತ್ತು. 
ಐಪಿಎಲ್‌ ಜನಪ್ರಿಯತೆ ಕುಗ್ಗಿಲ್ಲಕ್ರಿಕೆಟ್‌ ಪಂಡಿತರ ಪ್ರಕಾರ "ಕ್ಯಾಶ್‌-ರಿಚ್‌ ಲೀಗ್‌' ಆಗಿರುವ ಐಪಿಎಲ್‌ ಜನಪ್ರಿಯತೆ ಕುಗ್ಗಿದೆ. 
ಐಪಿಎಲ್‌ ಉದ್ಘಾಟನಾ ಸಮಾರಂಭ ನಡೆಯುವ ತಾಣಗಳೆಂದರೆ ಹೈದರಾಬಾದ್‌, ಪುಣೆ, ರಾಜ್‌ಕೋಟ್‌, ಬೆಂಗಳೂರು, ಮುಂಬಯಿ, ಕೋಲ್ಕತಾ, ಹೊಸದಿಲ್ಲಿ, ಮತ್ತು ಮೊಹಾಲಿ. 
ಈ ಸಲ ಒಟ್ಟು 10 ತಾಣಗಳಲ್ಲಿ ಐಪಿಎಲ್‌ ನಡೆಯ ಲಿದೆ. 
ಐಪಿಎಲ್‌ ದಾಖಲೆಗಳುಮುಂಬೈ ತಂಡದ ಲಸಿತ ಮಾಲಿಂಗ ತಂಡವೊಂದರ ಪರ ಒಟ್ಟಾರೆ 98 ಪಂದ್ಯ ಗಳಿಂದ 143 ವಿಕೆಟ್‌ ಪಡೆದು ಅಗ್ರ ಸ್ಥಾನದಲ್ಲಿದ್ದಾರೆ.. 
