ಚಿತ್ರದುರ್ಗ: ಜಿಲ್ಲೆಯ ಹಲವು ಭಾಗಗಳಲ್ಲಿ ಭಾನುವಾರ ಬೆಳಗ್ಗೆ ಭೂಮಿ ಕಂಪಿಸಿದ್ದು, ರಿಕ್ಟರ್‌ ಮಾಪಕದಲ್ಲಿ 2.02ರಷ್ಟು ತೀವ್ರತೆ ದಾಖಲಾಗಿದೆ. 
ಜಿಲ್ಲೆಯಲ್ಲಿ ಅಂತರ್ಜಲ ಬಳಕೆಗಾಗಿ ಅವ್ಯಾ ಹತವಾಗಿ ಬೋರ್‌ವೆಲ್‌ ಕೊರೆಯು ತ್ತಿರುವುದು ಈ ಭೂಕಂಪನಕ್ಕೆ ಕಾರಣ ಎಂದು ವಿಜ್ಞಾನಿಗಳು ಅಂದಾಜಿಸಿದ್ದಾರೆ. 
ಜಿಲ್ಲೆಯಲ್ಲಿ ಕಳೆದ ಕೆಲವು ವರ್ಷಗಳಿಂದ ಕೊಳವೆಬಾವಿ ಕೊರೆಯುತ್ತಿರುವ ಪ್ರಮಾಣ ತಾರಕಕ್ಕೆ ಏರಿದೆ. 
ಭೂಮಿಯ ಮೇಲ್ಪದರದಲ್ಲಿ ಅತಿಯಾದ ಅಂತರ್ಜಲ ಬಳಕೆಯಿಂದಾಗಿ ಸೃಷ್ಟಿಯಾಗಿರುವ ನಿರ್ವಾತ ಪ್ರದೇಶ ಈ ಕಂಪನಕ್ಕೆ ಕಾರಣವಿರಬಹುದು ಎಂದು ಭೂಗರ್ಭ ವಿಜ್ಞಾನಿಗಳು  ಅಭಿಪ್ರಾಯಪಟ್ಟಿದ್ದಾರೆ.. 
ಜಿಲ್ಲೆಯ ಹೊಸದುರ್ಗ ಮತ್ತು ಹಿರಿಯೂರು ತಾಲೂಕಿನ ಕೆಲವು ಗ್ರಾಮಗಳಲ್ಲಿ ಬೆಳಗ್ಗೆ 6:43 ಗಂಟೆ ಸುಮಾರಿಗೆ 2.02 ಸೆಕೆಂಡ್‌ಗಳ ಕಾಲ ಭೂಮಿ ಕಂಪಿಸಿದ ಅನುಭವ ಆಗಿದೆ. 
ಭೂಮಿ ಕಂಪಿಸಿದ್ದರಿಂದ ಭಯಭೀತರಾದ ಜನರು ಮನೆಗಳಿಂದ ಹೊರಗೆ ಓಡಿ ಬಂದಿದ್ದಾರೆ. 
ಲಘುವಾಗಿ ಭೂಮಿ ಕಂಪಿಸಿದ್ದರಿಂದ ಯಾವುದೇ ಸಾವು ನೋವು ಸಂಭವಿಸಿಲ್ಲ. 
 ಹೊಸದುರ್ಗ ತಾಲೂಕಿನ ಕಂಚೀಪುರದ ಶ್ರೀ ಆಂಜನೇಯಸ್ವಾಮಿ ದೇವಸ್ಥಾನದ ಗೋಪುರದಲ್ಲಿನ ಚಿಕ್ಕ ವಿಗ್ರಹಗಳಲ್ಲಿ ಅಲ್ಪ ಪ್ರಮಾಣದ ಬಿರುಕು ಕಾಣಿಸಿಕೊಂಡಿದೆ. 
ಅಲ್ಲದೆ ಸುತ್ತಮುತ್ತಲಿನ ಗ್ರಾಮಗಳ ಕೆಲವು ಮನೆಗಳ ಗೋಡೆಗಳುಕೂಡ ಬಿರುಕು ಬಿಟ್ಟಿವೆ. 
ಲಘು ಭೂಕಂಪದ ಕುರಿತು ಮಾಹಿತಿ ನೀಡಿರುವ ಜಿಲ್ಲಾಧಿಕಾರಿ ಎಂ.ಕೆ. 
ಶ್ರೀರಂಗಯ್ಯ, ಇದು ಲಘು ತೀವ್ರತೆಯ ಭೂಕಂಪ ಎಂದು ಸ್ಪಷ್ಟಪಡಿಸಿದ್ದಾರೆ.. 
ಹೊಸದುರ್ಗ ತಾಲೂಕಿನ ಕಂಚೀಪುರ, ಗುಡ್ಡದನೇರಲಕೆರೆ, ಚಿಕ್ಕಬ್ಯಾಲದಕೆರೆ,  ದೊಡ್ಡ ಬ್ಯಾಲದಕೆರೆ, ಕಾಟೀಹಟ್ಟಿ ಸೇರಿದಂತೆ ಸುತ್ತಮುತ್ತಲಿನ ಗುಡ್ಡಬೆಟ್ಟಗಳ ಸಾಲಿನಲ್ಲಿ ಭೂಮಿ ಕಂಪಿಸಿದ ಅನುಭವವಾಗಿದೆ. 
ಅದೇ ರೀತಿ ಹಿರಿಯೂರು ತಾಲೂಕಿನ ಯಲ್ಲದೆಕೆರೆ, ಹಂದಿನಗಡು, ಪಿಲಾಜನಹಳ್ಳಿ,ಬ್ಯಾರಮಡು, ಹಾಲುಮಾದನಹಳ್ಳಿ, ಶೇಷಪ್ಪನಹಳ್ಳಿ, ಅರಿಶಿನಗುಂಡಿ ಸೇರಿದಂತೆ ಹಲವು ಗ್ರಾಮಗಳಲ್ಲೂ ಭೂಕಂಪವಾಗಿದೆ. 
ಭೂಕಂಪದಿಂದ ದೊಡ್ಡ ಪ್ರಮಾಣದ ಅನಾಹುತ, ಸಾವು- ನೋವು ಉಂಟಾಗಿಲ್ಲ. 
ಭೂಕಂಪ ಮಾಪಕ ಕೇಂದ್ರದ ಅಧಿಕಾರಿಗಳು, ಉಪವಿಭಾಗಾಧಿಕಾರಿ ಟಿ. 
ರಾಘವೇಂದ್ರ,ಗಣಿ ಮತ್ತು ಭೂವಿಜ್ಞಾನ ಇಲಾಖೆ ಅಧಿಕಾರಿ ವೀರಭದ್ರಪ್ಪ ಸೇರಿದಂತೆ ಕಂದಾಯ, ಪೊಲೀಸ್‌ ಇಲಾಖೆಗಳ ಅಧಿಕಾರಿಗಳು ಭೂಕಂಪದ ಅನುಭವವಾಗಿರುವ ಗ್ರಾಮಗಳಿಗೆ ಭೇಟಿ ನೀಡಿ ಪರಿಶೀಲಿಸಿದರು. 
ತಾವು ಕೂಡ ಲಘು ಭೂಕಂಪವಾದ ಪ್ರದೇಶಗಳಿಗೆ ಭೇಟಿ ನೀಡಿ ಬಿರುಕುಗೊಂಡಿರುವ ಗೋಡೆಗಳ ಪರಿಶೀಲನೆ ಮಾಡಿರುವುದಾಗಿ ತಿಳಿಸಿದರು. 
ಸೂಕ್ತ ಪರಿಶೀಲನೆಯ ನಂತರವಷ್ಟೇ ಭೂಮಿ ಕಂಪಿಸಿದ್ದಕ್ಕೆ ಕಾರಣವೇನೆಂದು ಗೊತ್ತಾಗಲಿದೆ. 
ಸಾರ್ವಜನಿಕರು ಆತಂಕಕ್ಕೆ ಒಳಗಾಗ ಬಾರದು ಎಂದು ಮನವಿ ಮಾಡಿದ್ದಾರೆ. 
. 
ಹವಾಮಾನದಲ್ಲಿನ ಬದಲಾವಣೆ, ಭೂಮಿಯ ಮೇಲ್ಪದರಲ್ಲಿ ಅತಿಯಾದ  ಅಂತರ್ಜಲ ಬಳಕೆಯಿಂದಾಗಿ ವ್ಯಾಕ್ಯೂಂನಿಂದಾಗಿ (ನಿರ್ವಾತ ಪ್ರದೇಶ)ಭೂಕಂಪನ ಆಗುವ ಸಾಧ್ಯತೆ ಇರುತ್ತದೆ. 
ಯಾವ ಕಾರಣದಿಂದ ಲಘು ಭೂಕಂಪ ಸಂಭವಿಸಲಿದೆ ಎನ್ನುವ ನಿಖರ ಮಾಹಿತಿ ತಿಳಿದುಕೊಳ್ಳಲು ರಾಜ್ಯನೈಸರ್ಗಿಕ ವಿಕೋಪ ಉಸ್ತುವಾರಿ ಕೇಂದ್ರಕ್ಕೆ ಮನವಿ ಮಾಡಲಾಗಿದೆ. 
ವೀರಭದ್ರಪ್ಪ, ಭೂವಿಜ್ಞಾನಿ, ಗಣಿ ಮತ್ತು ಭೂ ವಿಜ್ಞಾನ ಇಲಾಖೆ . 

--------------------- Summary -----------------------------
ಭೂಮಿಯ ಮೇಲ್ಪದರದಲ್ಲಿ ಅತಿಯಾದ ಅಂತರ್ಜಲ ಬಳಕೆಯಿಂದಾಗಿ ಸೃಷ್ಟಿಯಾಗಿರುವ ನಿರ್ವಾತ ಪ್ರದೇಶ ಈ ಕಂಪನಕ್ಕೆ ಕಾರಣವಿರಬಹುದು ಎಂದು ಭೂಗರ್ಭ ವಿಜ್ಞಾನಿಗಳು  ಅಭಿಪ್ರಾಯಪಟ್ಟಿದ್ದಾರೆ.. 
ಜಿಲ್ಲೆಯ ಹೊಸದುರ್ಗ ಮತ್ತು ಹಿರಿಯೂರು ತಾಲೂಕಿನ ಕೆಲವು ಗ್ರಾಮಗಳಲ್ಲಿ ಬೆಳಗ್ಗೆ 6:43 ಗಂಟೆ ಸುಮಾರಿಗೆ 2.02 ಸೆಕೆಂಡ್‌ಗಳ ಕಾಲ ಭೂಮಿ ಕಂಪಿಸಿದ ಅನುಭವ ಆಗಿದೆ. 
ಹೊಸದುರ್ಗ ತಾಲೂಕಿನ ಕಂಚೀಪುರ, ಗುಡ್ಡದನೇರಲಕೆರೆ, ಚಿಕ್ಕಬ್ಯಾಲದಕೆರೆ,  ದೊಡ್ಡ ಬ್ಯಾಲದಕೆರೆ, ಕಾಟೀಹಟ್ಟಿ ಸೇರಿದಂತೆ ಸುತ್ತಮುತ್ತಲಿನ ಗುಡ್ಡಬೆಟ್ಟಗಳ ಸಾಲಿನಲ್ಲಿ ಭೂಮಿ ಕಂಪಿಸಿದ ಅನುಭವವಾಗಿದೆ. 
ರಾಘವೇಂದ್ರ,ಗಣಿ ಮತ್ತು ಭೂವಿಜ್ಞಾನ ಇಲಾಖೆ ಅಧಿಕಾರಿ ವೀರಭದ್ರಪ್ಪ ಸೇರಿದಂತೆ ಕಂದಾಯ, ಪೊಲೀಸ್‌ ಇಲಾಖೆಗಳ ಅಧಿಕಾರಿಗಳು ಭೂಕಂಪದ ಅನುಭವವಾಗಿರುವ ಗ್ರಾಮಗಳಿಗೆ ಭೇಟಿ ನೀಡಿ ಪರಿಶೀಲಿಸಿದರು. 
