ಬೆಂಗಳೂರು: ವಾಹನ ವಿಮಾ ಮೊತ್ತ ಇಳಿಕೆ ಸೇರಿದಂತೆ ವಿವಿಧ ಬೇಡಿಕೆಗಳ ಈಡೇರಿಕೆಗೆ  ಒತ್ತಾಯಿಸಿ ಸರಕು ಸಾಗಣೆದಾರರು ಆರಂಭಿಸಿರುವ ಮುಷ್ಕರ ಮುಂದುವರಿದಿದ್ದು, ಸೋಮವಾರ ನಡೆಯಲಿರುವ ವಿಮಾ ನಿಯಂತ್ರಣ ಮತ್ತು ಅಭಿವೃದ್ಧಿ ಪ್ರಾಧಿಕಾರದ (ಐಆರ್‌ಡಿಎ) ಸಭೆಯಲ್ಲಿ ವ್ಯತಿರಿಕ್ತ ತೀರ್ಮಾನ ಹೊರಬಿದ್ದರೆ, ಅಗತ್ಯವಸ್ತುಗಳ ಸೇವೆಯನ್ನೂ ಸ್ಥಗಿತಗೊಳಿಸಲು ಲಾರಿ ಮಾಲೀಕರ ಸಂಘಟನೆಗಳು ಚಿಂತನೆ ನಡೆಸಿವೆ.. 
ಮುಷ್ಕರದಿಂದ ಈವರೆಗೆ ಅಗತ್ಯವಸ್ತುಗಳ ಸಾಗಾಟಕ್ಕೆ ಯಾವುದೇ ಧಕ್ಕೆ ಆಗಿಲ್ಲ. 
ಸೋಮವಾರವೂ ಮುಷ್ಕರ ಮುಂದುವರಿದಲ್ಲಿ ಸಮಸ್ಯೆ ಉಲ್ಬಣಿಸುವ ಸಾಧ್ಯತೆ ಹೆಚ್ಚಿದೆ. 
"ಹೈದರಾಬಾದ್‌ನಲ್ಲಿ ನಡೆಯಲಿರುವ ಐಆರ್‌ ಡಿಎ ಸಭೆಗೆ ಮುಷ್ಕರನಿರತರಿಗೂ ಆಹ್ವಾನ ಬಂದಿದೆ. 
ಸಭೆಯಲ್ಲಿ ವಿಮಾ ಮೊತ್ತ ಕಡಿತಕ್ಕೆಸ್ಪಂದನೆ ದೊರೆತರೆ ಮುಷ್ಕರ ಹಿಂಪಡೆಯುವ ಬಗ್ಗೆ ಚಿಂತನೆ ನಡೆಸಲಾಗುವುದು. 
ಇಲ್ಲದಿದ್ದರೆ, ಹೋರಾಟ ಉಗ್ರ ಸ್ವರೂಪ ಪಡೆದುಕೊಳ್ಳಲಿದೆ. 
ತರಕಾರಿ, ಪೆಟ್ರೋಲ್‌ ಸೇರಿದಂತೆ ಅಗತ್ಯ ವಸ್ತುಗಳ ಸೇವೆಯನ್ನೂ ಸ್ಥಗಿತಗೊಳಿಸಲಾಗುವುದು' ಎಂದು ದಕ್ಷಿಣ ವಲಯ ಮೋಟಾರು ಸಾರಿಗೆದಾರರ ಕಲ್ಯಾಣ ಸಂಸ್ಥೆಯ ಅಧ್ಯಕ್ಷ ಜಿ.ಆರ್‌. 
ಷಣ್ಮುಖಪ್ಪ ಎಚ್ಚರಿಸಿದ್ದಾರೆ. 
. 
"ಸಭೆಯಲ್ಲಿ ಪೂರಕ ನಿರ್ಧಾರ ಹೊರಬಾರದೆ ಇದ್ದರೆ ತರಕಾರಿ ಮತ್ತು ಪೆಟ್ರೋಲ್‌ -ಡೀಸೆಲ್‌ ಪೂರೈಕೆ ವಾಹನಗಳ ಸೇವೆಯನ್ನೂಸ್ಥಗಿತಗೊಳಿಸಲಾಗುವುದು' ಎಂದು ಫೆಡರೇಷನ್‌ ಆಫ್ ಕರ್ನಾಟಕ ಲಾರಿ ಓನರ್‌ ಅಸೋಸಿಯೇಷನ್‌ ಪ್ರಧಾನ ಕಾರ್ಯದರ್ಶಿ ಕೆ.ಎಂ. 
ಗೋಪಾಲಸ್ವಾಮಿತಿಳಿಸಿದ್ದಾರೆ. 
. 
ಪೂರೈಕೆ ವ್ಯತ್ಯಯವಾದರೆ ಬೆಲೆಯಲ್ಲಿ ಏರಿಳಿತ:ತರಕಾರಿ ಸಾಗಾಟದಲ್ಲಿ ಇದುವರೆಗೆ ಯಾವುದೇ ವ್ಯತ್ಯಾಸ ಆಗಿಲ್ಲ. 
ನಿತ್ಯ ನಗರದ ಕೆ.ಆರ್‌. 
ಮಾರುಕಟ್ಟೆಗೆ ಆನೇಕಲ್‌, ಹಾಸನ, ಕೋಲಾರ, ಚಿಕ್ಕಮಗಳೂರು, ಚಿಕ್ಕಬಳ್ಳಾಪುರ ಸುತ್ತಲಿನಿಂದ 150ರಿಂದ 200 ಸರಕು ವಾಹನಗಳಲ್ಲಿ ತರಕಾರಿ ಬರುತ್ತದೆ. 
ಇದು ಕೇರಳ, ಮಹಾರಾಷ್ಟ್ರ,ಆಂಧ್ರಪ್ರದೇಶ ಮತ್ತಿತರ ಕಡೆಗಳಲ್ಲಿ ಹೋಗುತ್ತದೆ. 
ಇದರಲ್ಲಿ ವ್ಯತ್ಯಯ ಉಂಟಾಗಿಲ್ಲ. 
ಆದರೆ, ಸೋಮವಾರ ಸಂಜೆಯಿಂದ ತರಕಾರಿ ಸರಕುವಾಹನಗಳೂ ಬೆಂಬಲ ವ್ಯಕ್ತಪಡಿಸುವ ಸಾಧ್ಯತೆ ಇದೆ ಎಂಬ ಮಾಹಿತಿ ಇದೆ. 
ಹಾಗೊಂದು ವೇಳೆ ಬೆಂಬಲ ವ್ಯಕ್ತವಾದರೆ, ತರಕಾರಿ ಬೆಲೆಯಲ್ಲಿ ಏರಿಳಿತ ಆಗುವ ಸಂಭವವಿದೆ ಎಂದು ಬೆಂಗಳೂರು ತರಕಾರಿ ಮತ್ತು ಹಣ್ಣು ಸಗಟು ವರ್ತಕರ ಸಂಘದ ಅಧ್ಯಕ್ಷ ಆರ್‌.ವಿ. 
ಗೋಪಿ ಹೇಳುತ್ತಾರೆ.. 
ಬಾಡಿಗೆ ಟ್ಯಾಂಕರ್‌ ಸೇವೆ ವ್ಯತ್ಯಯ ಸಾಧ್ಯತೆ: ಇದುವರೆಗೆ ಕರ್ನಾಟಕ ರಾಜ್ಯ ಪೆಟ್ರೋಲಿಯಂ ಡೀಲರ್‌ಗಳ ಸಂಘದಿಂದ ಅಧಿಕೃತವಾಗಿ ಮುಷ್ಕರಕ್ಕೆಯಾವುದೇ ಬೆಂಬಲ ನೀಡಿಲ್ಲ. 
ಲಾರಿ ಮಾಲೀಕರ ಸಂಘಗಳು ಕೂಡ ನಮ್ಮನ್ನು ಸಂಪರ್ಕಿಸಿಲ್ಲ. 
ಆದರೆ, ಸ್ವತಃ ಪೆಟ್ರೋಲಿಯಂ ಡೀಲರ್‌ಗಳು ಹೊಂದಿರುವಟ್ಯಾಂಕರ್‌ಗಳ ಜತೆಗೆ ಬಾಡಿಗೆ ಟ್ಯಾಂಕರ್‌ಗಳ ಮೂಲಕವೂ ಪೆಟ್ರೋಲ್‌-ಡೀಸೆಲ್‌ ಸರಬರಾಜು ಆಗುತ್ತದೆ. 
ಈ ಪೈಕಿ ಒಟ್ಟಾರೆ ಪೆಟ್ರೋಲಿಯಂಟ್ಯಾಂಕರ್‌ಗಳಲ್ಲಿ ಬಾಡಿಗೆ ರೂಪದಲ್ಲಿ ಸರಬರಾಜು ಮಾಡುವ ಪೆಟ್ರೋಲಿಯಂ ಟ್ಯಾಂಕರ್‌ಗಳು ಶೇ. 
50ರಷ್ಟಿವೆ. 
ಈ ಬಾಡಿಗೆ ರೂಪದ ಟ್ಯಾಂಕರ್‌ಮಾಲೀಕರು ಬೆಂಬಲಿಸಿದರೆ, ಪೂರೈಕೆಯಲ್ಲಿ ಸ್ವಲ್ಪ ವ್ಯತ್ಯಯ ಆಗುವ ಸಾಧ್ಯತೆ ಇದೆ ಎಂದು ಕರ್ನಾಟಕ ರಾಜ್ಯ ಪೆಟ್ರೋಲಿಯಂ ಡೀಲರ್‌ಗಳ ಸಂಘದಅಧ್ಯಕ್ಷ ಮಂಜಪ್ಪ ಸ್ಪಷ್ಟಪಡಿಸಿದ್ದಾರೆ.. 
ಈ ಮಧ್ಯೆ ಭಾನುವಾರ ರೈಲ್ವೆಯಲ್ಲಿ ನಗರದ ವೈಟ್‌μàಲ್ಡ್‌ ಬಳಿ ಇರುವ ಗೂಡ್‌ಶೆಡ್‌ನ‌ಲ್ಲಿ ಬಂದಿಳಿದ ಅದಿರು, ಸಿಮೆಂಟ್‌, ಜೋಳ, ಆಲೂಗಡ್ಡೆ ಸೇರಿದಂತೆ 10 ಸಾವಿರ ಟನ್‌ ವಿವಿಧ ಸರಕು ಸಾಗಣೆಯಾಗದೆ ಉಳಿದಿದೆ. 
ರಾತ್ರಿ ವಿಶಾಖಪಟ್ಟಣಂ ಮತ್ತು ಮಂಗಳೂರಿನಿಂದ ಸಿಲಿಂಡರ್‌ ಸಾಗಣೆ ವಾಹನಗಳು ರಸ್ತೆಗಿಳಿದಿಲ್ಲ ಎಂದು ತಿಳಿದುಬಂದಿದೆ. 
ಆದರೆ, ಸಿಲಿಂಡರ್‌ ಪೂರೈಕೆ ಎಂದಿನಂತಿದೆ. 
ಯಾವುದೇ ವ್ಯತ್ಯಯ ಆಗಿಲ್ಲ ಎಂದು ಅಖೀಲಭಾರತ ಎಲ್‌ಪಿಜಿ ವಿತರಕರ ಸಂಘ (ಕರ್ನಾಟಕ ವೃತ್ತ)ದ ಕಾರ್ಯದರ್ಶಿ ಎನ್‌. 
ಸತ್ಯನ್‌ ತಿಳಿಸಿದ್ದಾರೆ. 
. 
ಬೆಂಗಳೂರು-ಪುಣೆ ಹೈವೇ ಬಂದ್‌ಹುಬ್ಬಳ್ಳಿ: ಸರಕು ಸಾಗಣೆದಾರರ ಮುಷ್ಕರದ ಪರಿಣಾಮ ರಾಜ್ಯದೆಲ್ಲೆಡೆ ಗೋಚರವಾಗುತ್ತಿದೆ. 
ಹುಬ್ಬಳ್ಳಿ ಸರಕು ಸಾಗಣೆ ವಾಹನ ಮಾಲೀಕರ ಸಂಘದವರು ಭಾನುವಾರ ಬೆಳಗ್ಗೆ ಹುಬ್ಬಳ್ಳಿ ಹೊರವಲಯದ ಗಬ್ಬೂರ ಬೈಪಾಸ್‌ ಬಳಿ ಪ್ರತಿಭಟನೆ ನಡೆಸಿದ್ದರಿಂದ ಬೆಂಗಳೂರು-ಪುಣೆ ರಾಷ್ಟ್ರೀಯ ಹೆದ್ದಾರಿಯಲ್ಲಿ ಸುಮಾರು 15 ಕಿ.ಮೀ.ದೂರದವರೆಗೆ ಲಾರಿ, ಬಸ್‌, ಕಾರುಗಳು ಸಾಲುಗಟ್ಟಿ ನಿಂತಿದ್ದವು. 
ವಾಹನ ಸಂಚಾರ ಸ್ಥಗಿತಗೊಂಡಿದ್ದರಿಂದ ಪ್ರಯಾಣಿಕರು ತೊಂದರೆ ಅನುಭವಿಸುವಂತಾಯಿತು. 
ಜೊತೆಗೆ, ಆಂಬ್ಯುಲೆನ್ಸ್‌ಗಳೂ ಕೂಡ ಟ್ರಾμಕ್‌ ಜಾಮ್‌ನಲ್ಲಿ ಸಿಕ್ಕಿ ಹಾಕಿಕೊಂಡಿದ್ದರಿಂದ ರೋಗಿಗಳು ಪರದಾಡುವಂತಾಯಿತು. 
ಇದರ ಲಾಭ ಪಡೆದ ಆಟೋ ಚಾಲಕರು, ಪ್ರಯಾಣಿಕರಿಂದ ಸಾಮಾನ್ಯಕ್ಕಿಂತ ದುಪ್ಪಟ್ಟು ದರ ವಸೂಲು ಮಾಡಿದರು.. 

--------------------- Summary -----------------------------
ಬೆಂಗಳೂರು: ವಾಹನ ವಿಮಾ ಮೊತ್ತ ಇಳಿಕೆ ಸೇರಿದಂತೆ ವಿವಿಧ ಬೇಡಿಕೆಗಳ ಈಡೇರಿಕೆಗೆ  ಒತ್ತಾಯಿಸಿ ಸರಕು ಸಾಗಣೆದಾರರು ಆರಂಭಿಸಿರುವ ಮುಷ್ಕರ ಮುಂದುವರಿದಿದ್ದು, ಸೋಮವಾರ ನಡೆಯಲಿರುವ ವಿಮಾ ನಿಯಂತ್ರಣ ಮತ್ತು ಅಭಿವೃದ್ಧಿ ಪ್ರಾಧಿಕಾರದ (ಐಆರ್‌ಡಿಎ) ಸಭೆಯಲ್ಲಿ ವ್ಯತಿರಿಕ್ತ ತೀರ್ಮಾನ ಹೊರಬಿದ್ದರೆ, ಅಗತ್ಯವಸ್ತುಗಳ ಸೇವೆಯನ್ನೂ ಸ್ಥಗಿತಗೊಳಿಸಲು ಲಾರಿ ಮಾಲೀಕರ ಸಂಘಟನೆಗಳು ಚಿಂತನೆ ನಡೆಸಿವೆ.. 
"ಸಭೆಯಲ್ಲಿ ಪೂರಕ ನಿರ್ಧಾರ ಹೊರಬಾರದೆ ಇದ್ದರೆ ತರಕಾರಿ ಮತ್ತು ಪೆಟ್ರೋಲ್‌ -ಡೀಸೆಲ್‌ ಪೂರೈಕೆ ವಾಹನಗಳ ಸೇವೆಯನ್ನೂಸ್ಥಗಿತಗೊಳಿಸಲಾಗುವುದು' ಎಂದು ಫೆಡರೇಷನ್‌ ಆಫ್ ಕರ್ನಾಟಕ ಲಾರಿ ಓನರ್‌ ಅಸೋಸಿಯೇಷನ್‌ ಪ್ರಧಾನ ಕಾರ್ಯದರ್ಶಿ ಕೆ.ಎಂ. 
ಹಾಗೊಂದು ವೇಳೆ ಬೆಂಬಲ ವ್ಯಕ್ತವಾದರೆ, ತರಕಾರಿ ಬೆಲೆಯಲ್ಲಿ ಏರಿಳಿತ ಆಗುವ ಸಂಭವವಿದೆ ಎಂದು ಬೆಂಗಳೂರು ತರಕಾರಿ ಮತ್ತು ಹಣ್ಣು ಸಗಟು ವರ್ತಕರ ಸಂಘದ ಅಧ್ಯಕ್ಷ ಆರ್‌.ವಿ. 
ಬಾಡಿಗೆ ಟ್ಯಾಂಕರ್‌ ಸೇವೆ ವ್ಯತ್ಯಯ ಸಾಧ್ಯತೆ: ಇದುವರೆಗೆ ಕರ್ನಾಟಕ ರಾಜ್ಯ ಪೆಟ್ರೋಲಿಯಂ ಡೀಲರ್‌ಗಳ ಸಂಘದಿಂದ ಅಧಿಕೃತವಾಗಿ ಮುಷ್ಕರಕ್ಕೆಯಾವುದೇ ಬೆಂಬಲ ನೀಡಿಲ್ಲ. 
ಈ ಬಾಡಿಗೆ ರೂಪದ ಟ್ಯಾಂಕರ್‌ಮಾಲೀಕರು ಬೆಂಬಲಿಸಿದರೆ, ಪೂರೈಕೆಯಲ್ಲಿ ಸ್ವಲ್ಪ ವ್ಯತ್ಯಯ ಆಗುವ ಸಾಧ್ಯತೆ ಇದೆ ಎಂದು ಕರ್ನಾಟಕ ರಾಜ್ಯ ಪೆಟ್ರೋಲಿಯಂ ಡೀಲರ್‌ಗಳ ಸಂಘದಅಧ್ಯಕ್ಷ ಮಂಜಪ್ಪ ಸ್ಪಷ್ಟಪಡಿಸಿದ್ದಾರೆ.. 
ಹುಬ್ಬಳ್ಳಿ ಸರಕು ಸಾಗಣೆ ವಾಹನ ಮಾಲೀಕರ ಸಂಘದವರು ಭಾನುವಾರ ಬೆಳಗ್ಗೆ ಹುಬ್ಬಳ್ಳಿ ಹೊರವಲಯದ ಗಬ್ಬೂರ ಬೈಪಾಸ್‌ ಬಳಿ ಪ್ರತಿಭಟನೆ ನಡೆಸಿದ್ದರಿಂದ ಬೆಂಗಳೂರು-ಪುಣೆ ರಾಷ್ಟ್ರೀಯ ಹೆದ್ದಾರಿಯಲ್ಲಿ ಸುಮಾರು 15 ಕಿ.ಮೀ.ದೂರದವರೆಗೆ ಲಾರಿ, ಬಸ್‌, ಕಾರುಗಳು ಸಾಲುಗಟ್ಟಿ ನಿಂತಿದ್ದವು. 
