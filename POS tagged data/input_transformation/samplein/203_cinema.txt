ನಾಟಕ, ಸಣ್ಣ ಕತೆಗಳ ಮೂಲಕ ಓದುಗರನ್ನು ಯೋಚನೆಗೆ ಹಚ್ಚಿದ ಬರಹಗಾರ. 
ಚೆಂದದ ಸೀರಿಯಲ್‌ಗ‌ಳ ಮೂಲಕ ಪ್ರಬುದ್ಧ ಟಿವಿ ನೋಡುಗ ವರ್ಗ ಸೃಷ್ಟಿಸಿದ ನಿರ್ದೇಶಕ. 
ಜನರನ್ನು ಖುಷಿಯಾಗಿಟ್ಟ ನಟ. 
ಎರಡು ಸೊಗಸಾದ ಸಿನಿಮಾಗಳನ್ನು ಕೊಟ್ಟು ಸಿನಿಮಾ ವ್ಯಾಮೋಹಿಗಳ ಪ್ರೀತಿಗೆ ಪಾತ್ರವಾದ ಪ್ರತಿಭಾವಂತ. 
ನಿಜವಾದ ಹೆಸರು ಟಿಎನ್‌ ಸೀತಾರಾಂ. 
ಟಿವಿ ನೋಡುಗರಿಗೆ ಸಿಎಸ್‌ಪಿ. 
ಸಣ್ಣ ಬ್ರೇಕ್‌ನ ನಂತರ ಈಗ ಮತ್ತೆ ಸಿನಿಮಾ ನಿರ್ದೇಶನಕ್ಕೆ ಇಳಿದಿದ್ದಾರೆ. 
ಅದರ ಹೆಸರು "ಕಾಫಿ ತೋಟ'. 
ಮನ್ವಂತರ ಚಿತ್ರ ಬ್ಯಾನರ್‌ನಲ್ಲಿ ನಿರ್ಮಾಣವಾಗುತ್ತಿರುವ ಈ ಸಿನಿಮಾ ಬಗ್ಗೆಮಾತಾಡೋಕೆ ಟಿಎನ್‌ಎಸ್‌ ಮತ್ತು ತಂಡ ಹಾಜರಾಗಿತ್ತು. 
ಆರಂಭದಲ್ಲೇ ಈ ಸಿನಿಮಾದ ಬಗ್ಗೆ ಮತ್ತು ಮನ್ವಂತರ ಚಿತ್ರ ಬ್ಯಾನರ್‌ ಬಗ್ಗೆ ಸಂಪೂರ್ಣ ಮಾಹಿತಿ ನೀಡಿದ್ದು ತಂಡದ ಕ್ಯಾಪ್ಟನ್‌ ಟಿಎನ್‌ಎಸ್‌.. 
"ನಾನು ಸಿನಿಮಾ ಮಾಡುವ ಆಲೋಚನೆಯಲ್ಲಿ ಇರಲಿಲ್ಲ. 
ಆದರೆ ನಾನು ಸಿನಿಮಾ ಮಾಡುವಂತೆ ಧೈರ್ಯ ತುಂಬಿದ್ದು ನಿರ್ದೇಶಕ ಯೋಗರಾಜ್‌ ಭಟ್‌, ಕಿರಿಯ ಮಿತ್ರ ಮನೋಜವ ಮತ್ತು ಮಗ ಟಿಎಸ್‌ ಸತ್ಯಜಿತ್‌. 
ಅವರು ಹೇಳಿದ ನಂತರಒಳ್ಳೆಯ ಕತೆ ಇಟ್ಟುಕೊಂಡು ಸಣ್ಣ ಬಜೆಟ್‌ನ ಸಿನಿಮಾ ಮಾಡೋಣ ಅಂದುಕೊಂಡೆ. 
ಸಮಾನ ಮನಸ್ಕ ಗೆಳೆಯರೇ ಸಿನಿಮಾ ನಿರ್ಮಿಸುವ ಐಡಿಯಾ ಹೊಳೆದು ಫೇಸ್‌ಬುಕ್‌ನಲ್ಲಿ ಸಿನಿಮಾ ನಿರ್ಮಾಣದ ಆಸೆ ಇರುವವರು ಮುಂದೆ ಬನ್ನಿ ಎಂದು ಹೇಳಿದ ಕೂಡಲೇ ಸುಮಾರು ಮಂದಿ ನನ್ನನ್ನು ಸಂಪರ್ಕಿಸಿದರು.. 
ಅವರಲ್ಲಿ 29 ಜನರನ್ನು ಆರಿಸಿ "ಮನ್ವಂತರ ಚಿತ್ರ' ಎಂಬ ಬ್ಯಾನರ್‌ ಶುರು ಮಾಡಿ ಅದರ ಮೂಲಕ ಈ ಸಿನಿಮಾವನ್ನು ನಿರ್ಮಿಸುತ್ತಿದ್ದೇವೆ. 
ಇಲ್ಲೊಬ್ಬ ಯುವ ವಕೀಲ ಇರುತ್ತಾನೆ. 
ನಾನು ತಾರುಣ್ಯದಲ್ಲಿದ್ದಾಗ ಹೇಗಿದ್ದೆನೋ ಆ ಥರದ ಪಾತ್ರ. 
ಯಾವುದೇ ಮೆಸೇಜ್‌ ಇಲ್ಲಿಲ್ಲ. 
ಪೂರ್ತಿ ಮನರಂಜನೆ ಕೊಡುವ ಚಿತ್ರ ಮಾಡುತ್ತಿದ್ದೇನೆ.ಇಷ್ಟು ದಿನ ಕೈ ಹಿಡಿದು ನಡೆಸಿದ ನೋಡುಗರು ಪ್ರೋತ್ಸಾಹಿಸುತ್ತಾರೆ ಅನ್ನೋ ನಂಬಿಕೆ ಇದೆ.'. 
ಚಿತ್ರರಂಗಕ್ಕೆ ಚೈತ್ರಕಾಲಕತೆಗಾರ ಜೋಗಿ ಸಿನಿಮಾ ಬಗ್ಗೆ ಹೇಳುತ್ತಲೇ ಸೀತಾರಾಂ ಅವರ ಸಿನಿಮಾ ಪ್ಯಾಶನ್‌ ಬಗ್ಗೆ ವಿವರಿಸಿದರು- "ಕಳೆದ ಒಂದು ವರ್ಷದಿಂದ ಕನ್ನಡ ಚಿತ್ರರಂಗದಲ್ಲಿ ಚೈತ್ರ ಬಂದಿದೆ. 
ಸೀತಾರಾಂ ಸಿನಿಮಾ ಮಾಡಲು ಸೂಕ್ತ ಕಾಲ ಇದು.. 
ಪುಟ್ಟಣ್ಣ ಕಣಗಾಲ್‌, ಪುಟ್ಟಣ್ಣಯ್ಯ, ಲಂಕೇಶ್‌ ಮುಂತಾದವರ ಜೊತೆ ಕೆಲಸ ಮಾಡಿದ ಅನುಭವ ಇರುವ ಸೀತಾರಾಂ "ಕಾಫಿ ತೋಟ' ಮೂಲಕ ಕನ್ನಡಿಗರಿಗೆ ಒಳ್ಳೆಯ ಸಿನಿಮಾ ನೀಡುತ್ತಾರೆ ಎಂಬ ನಂಬಿಕೆ ಇದೆ. 
ಅವರು ಕತೆಗೆ ಎಷ್ಟು ನಿಷ್ಠರಾಗಿದ್ದಾರೆ ಎಂದರೆ ಅವರಿಗೆ ಕ್ರೌಡ್‌ ಫ‌ಂಡಿಂಗ್‌ ಮೂಲಕ ಆರು ಕೋಟಿ ರೂಪಾಯಿ ಒಟ್ಟಾಗಿತ್ತು. 
ಆದರೆ ಅವರು ಕತೆಗೆ ಒಂದು ಕೋಟಿ ಮಾತ್ರ ಸಾಕು ಅಂತ ನಿರ್ಧರಿಸಿ ಸಿನಿಮಾ ಶುರು ಮಾಡಿದ್ದಾರೆ.'. 
ಮೊದಲು "ಕಾಫಿ ತೋಟ' ಸಿನಿಮಾ ಕತೆ ಕೇಳಿ ಇಷ್ಟಪಟ್ಟಿದ್ದ ನಿರ್ದೇಶಕ ಯೋಗರಾಜ್‌ ಭಟ್‌ ಮಾತನಾಡಿ, "ಸೀತಾರಾಂ ಈ ಕತೆ ಹೇಳಿದಾಗ ನಾನೇ ಸಿನಿಮಾ ಮಾಡುತ್ತೇನೆ ಎಂದಿದ್ದೆ. 
ಆಮೇಲೆ ಅವರು ಇನ್ನೊಂದ್ಸಲ ಈ ಕತೆ ಹೇಳಿದರು. 
ತುಂಬಾ ಉತ್ಸಾಹದಿಂದ ಕತೆ ಹೇಳುವುದು ನೋಡಿ ಇವರೇ ಈ ಸಿನಿಮಾ ಮಾಡಬಹುದು ಅಂತನ್ನಿಸಿತ್ತು. 
ಹೀಗೆ ಒಂದಷ್ಟು ಸಮಯ ಕಳೆದ ಮೇಲೆ ಸೀತಾರಾಂ ಉತ್ಸಾಹ ನೋಡಿ ನೀವೇ ಈ ಸಿನಿಮಾ ಮಾಡಿ ಅಂತ ಉತ್ತೇಜಿಸಿದೆ.ತುಂಬಾ ಚೆಂದದ ಕತೆ ಮಾಡಿಟ್ಟಿದ್ದಾರೆ. 
ಅವರ ಬರಹದಲ್ಲಿ ಕಾಣುವ ಕ್ರೈಮ್‌ ವೇದಾಂತ ಈ ಸಿನಿಮಾದಲ್ಲೂ ಇದೆ' ಎಂದರು.. 
ಹೆಣ್ಮಕ್ಕಳನ್ನು ಗೆದ್ದವರು ಟಿಎನ್‌ಎಸ್‌. 
ಸೀತಾರಾಂ ಅವರ ಪಯಣ ಮತ್ತು ಅವರ ವಿಭಿನ್ನ ಪ್ರಯತ್ನದ ಬಗ್ಗೆ ಮಾತಾಡಿದ್ದು ಚಲನಚಿತ್ರ ಅಕಾಡೆಮಿ ಅಧ್ಯಕ್ಷ ರಾಜೇಂದ್ರ ಸಿಂಗ್‌ ಬಾಬು. 
"ಟಿಎನ್‌ ಸೀತಾರಾಂ ಧಾರಾವಾಹಿಗಳ ಮೂಲಕ ಮಧ್ಯಮ ವರ್ಗದ ಹೆಣ್ಮಕ್ಕಳ ಮನಸ್ಸು ಗೆದ್ದಿದ್ದಾರೆ. 
ಹಾಗಾಗಿ ಅವರ ಸಿನಿಮಾ ಕೂಡ ಗೆಲ್ಲುತ್ತಗೆ ಅನ್ನೋ ನಂಬಿಕೆ ಇದೆ. 
ಇಂಗ್ಲಿಷ್‌ನಲ್ಲಿ ಒಂದು ಮಾತಿದೆ. 
Never trust an actor, trust a tale ಅಂತ. 
ಸೀತಾರಾಂ ಕತೆಯನ್ನು ನಂಬಿಕೊಂಡವರು.. 
ಹಾಗಾಗಿ ಈ ಸಿನಿಮಾ ಎಲ್ಲರಿಗೂ ಮುಖ್ಯವಾಗತ್ತೆ. 
ಆಮೇಲೆ ಇದೊಂದು ಕ್ರೌಡ್‌ ಫ‌ಂಡಿಂಗ್‌ ಸಿನಿಮಾ. 
ಬಾಲಿವುಡ್‌ನ‌ಲ್ಲಿ ಈಗಾಗಲೇ ರೆವೆನ್ಯೂ ಶೇರಿಂಗ್‌ ಪದ್ಧತಿ ಬಂದಿದೆ. 
ಟೆಕ್ನಿಷಿಯನ್‌ಗಳಿಗೆ ಸಂಭಾವನೆ ಕೊಡೋದಿಲ್ಲ. 
ಅದರ ಬದಲು ಲಾಭವನ್ನು ಹಂಚಿಕೊಳ್ಳುವುದು. 
ಹಾಗಾಗಿ ಕನ್ನಡ ಚಿತ್ರರಂಗದಲ್ಲೂ ಅಂಥಾ ಬದಲಾವಣೆ ಬರುವ ಕಾಲ ದೂರವಿಲ್ಲ.ಹಾಗಾಗಿ ಇದೊಂದು ವಿಭಿನ್ನ ಪ್ರಯೋಗವಷ್ಟೇ ಅಲ್ಲ, ಚಿತ್ರರಂಗಕ್ಕೊಂದು ಕೊಡುಗೆ. 
' ಈ ಸಂದರ್ಭದಲ್ಲಿ ಹಾಜರಿದ್ದ ಚಲನಚಿತ್ರ ವಾಣಿಜ್ಯ ಮಂಡಳಿ ಅಧ್ಯಕ್ಷ ಸಾರಾ ಗೋವಿಂದು, "ಸೀತಾರಾಂ ಅವರು ಕನ್ನಡದಲ್ಲೇ ಶೀರ್ಷಿಕೆ ಇಟ್ಟಿದ್ದು ಖುಷಿ ಕೊಟ್ಟಿದೆ. 
ಇಂಗ್ಲಿಷ್‌ ಶೀರ್ಷಿಕೆ ಇರುವ ಸಿನಿಮಾಗಳಿಗೆ ಸಬ್ಸಿಡಿ ನೀಡಬಾರದು ಎಂದು ಸರ್ಕಾರವನ್ನು ಒತ್ತಾಯಿಸುತ್ತೇನೆ.ಸಿನಿಮಾಗೆ ಒಳ್ಳೆಯದಾಗಲಿ' ಎಂದರು.. 
ಪ್ರತಿಭಾ ಸಂಗಮಅಪರೂಪದ ಪ್ರತಿಭೆಗಳೆಲ್ಲಾ ಈ ಸಿನಿಮಾ ಭಾಗವಾಗಿದ್ದಾರೆ. 
ಚಿತ್ರದ ಛಾಯಾಗ್ರಹಣದ ಹೊಣೆ ಅಶೋಕ್‌ ಕಶ್ಯಪ್‌ ಹೊತ್ತಿದ್ದಾರೆ. 
ಸಂಗೀತ ನಿರ್ದೇಶನದ ಜವಾಬ್ದಾರಿ ಮಿದುನ್‌ ಮುಕುಂದನ್‌ ಅವರದು. 
ರಘು ಮುಖರ್ಜಿ, ರಾಧಿಕಾ ಚೇತನ್‌, ಸಂಯುಕ್ತಾ ಹೊರನಾಡ್‌, ರಾಹುಲ್‌ ಮಾಧವ್‌, ಅಪೇûಾ ಪುರೋಹಿತ್‌, ಬಿಸಿ ಪಾಟೀಲ್‌, ಹನುಮಂತೇಗೌಡ, ವೀಣಾ ಸುಂದರ್‌, ಸುಂದರ್‌ ರಾಜ್‌, ಸುಧಾ ಬೆಳವಾಡಿ, ವಿದ್ಯಾ ಮೂರ್ತಿ ಮುಂತಾದವರು "ಕಾಫಿ ತೋಟ'ಕ್ಕೆ ಜೀವ ತುಂಬಲಿದ್ದಾರೆ.. 
-ರಾಜೇಶ್‌ ಶೆಟ್ಟಿ. 

--------------------- Summary -----------------------------
ಮನ್ವಂತರ ಚಿತ್ರ ಬ್ಯಾನರ್‌ನಲ್ಲಿ ನಿರ್ಮಾಣವಾಗುತ್ತಿರುವ ಈ ಸಿನಿಮಾ ಬಗ್ಗೆಮಾತಾಡೋಕೆ ಟಿಎನ್‌ಎಸ್‌ ಮತ್ತು ತಂಡ ಹಾಜರಾಗಿತ್ತು. 
ಸಮಾನ ಮನಸ್ಕ ಗೆಳೆಯರೇ ಸಿನಿಮಾ ನಿರ್ಮಿಸುವ ಐಡಿಯಾ ಹೊಳೆದು ಫೇಸ್‌ಬುಕ್‌ನಲ್ಲಿ ಸಿನಿಮಾ ನಿರ್ಮಾಣದ ಆಸೆ ಇರುವವರು ಮುಂದೆ ಬನ್ನಿ ಎಂದು ಹೇಳಿದ ಕೂಡಲೇ ಸುಮಾರು ಮಂದಿ ನನ್ನನ್ನು ಸಂಪರ್ಕಿಸಿದರು.. 
ಚಿತ್ರರಂಗಕ್ಕೆ ಚೈತ್ರಕಾಲಕತೆಗಾರ ಜೋಗಿ ಸಿನಿಮಾ ಬಗ್ಗೆ ಹೇಳುತ್ತಲೇ ಸೀತಾರಾಂ ಅವರ ಸಿನಿಮಾ ಪ್ಯಾಶನ್‌ ಬಗ್ಗೆ ವಿವರಿಸಿದರು- "ಕಳೆದ ಒಂದು ವರ್ಷದಿಂದ ಕನ್ನಡ ಚಿತ್ರರಂಗದಲ್ಲಿ ಚೈತ್ರ ಬಂದಿದೆ. 
ಪುಟ್ಟಣ್ಣ ಕಣಗಾಲ್‌, ಪುಟ್ಟಣ್ಣಯ್ಯ, ಲಂಕೇಶ್‌ ಮುಂತಾದವರ ಜೊತೆ ಕೆಲಸ ಮಾಡಿದ ಅನುಭವ ಇರುವ ಸೀತಾರಾಂ "ಕಾಫಿ ತೋಟ' ಮೂಲಕ ಕನ್ನಡಿಗರಿಗೆ ಒಳ್ಳೆಯ ಸಿನಿಮಾ ನೀಡುತ್ತಾರೆ ಎಂಬ ನಂಬಿಕೆ ಇದೆ. 
ಮೊದಲು "ಕಾಫಿ ತೋಟ' ಸಿನಿಮಾ ಕತೆ ಕೇಳಿ ಇಷ್ಟಪಟ್ಟಿದ್ದ ನಿರ್ದೇಶಕ ಯೋಗರಾಜ್‌ ಭಟ್‌ ಮಾತನಾಡಿ, "ಸೀತಾರಾಂ ಈ ಕತೆ ಹೇಳಿದಾಗ ನಾನೇ ಸಿನಿಮಾ ಮಾಡುತ್ತೇನೆ ಎಂದಿದ್ದೆ. 
ಹೀಗೆ ಒಂದಷ್ಟು ಸಮಯ ಕಳೆದ ಮೇಲೆ ಸೀತಾರಾಂ ಉತ್ಸಾಹ ನೋಡಿ ನೀವೇ ಈ ಸಿನಿಮಾ ಮಾಡಿ ಅಂತ ಉತ್ತೇಜಿಸಿದೆ.ತುಂಬಾ ಚೆಂದದ ಕತೆ ಮಾಡಿಟ್ಟಿದ್ದಾರೆ. 
