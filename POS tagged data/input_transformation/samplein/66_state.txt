ಬೆಂಗಳೂರು: ದೇಶದಲ್ಲಿ ಮಹಿಳೆಯರ ಮೇಲೆ ಲೈಂಗಿಕ ದೌರ್ಜನ್ಯ ಅತಿದೊಡ್ಡ ಸಮಸ್ಯೆಯಾಗಿದೆ. 
ಈ ಮಧ್ಯೆ ಮಹಿಳೆಯರು ತಮ್ಮ ವಿರುದ್ಧ ನಡೆಯುತ್ತಿರುವ ವೃತ್ತಿ ದೌರ್ಜನ್ಯದ ವಿರುದ್ಧವೂ ಜಾಗೃತಗೊಂಡಿದ್ದಾರೆ. 
ರಾಜ್ಯದ ಶಕ್ತಿ ಕೇಂದ್ರವಾದ ವಿಧಾನಸೌಧದಲ್ಲಿ ಕೆಲಸ ಮಾಡುವ ಮಹಿಳಾ ಸಿಬ್ಬಂದಿ ತಮ್ಮ ಮೇಲೆ ನಡೆಯುವ ವೃತ್ತಿ ದೌರ್ಜನ್ಯದ ವಿರುದ್ಧ ಹೋರಾಡಲು ಸಂಘ ಕಟ್ಟಿಕೊಂಡಿದ್ದಾರೆ. 
ರಾಜ್ಯದ ಇತಿಹಾಸದಲ್ಲಿಯೇ ಮಹಿಳಾ ನೌಕರರು ವೃತ್ತಿ ದೌರ್ಜನ್ಯ ಎದುರಿಸಲು ಈ ರೀತಿಯ ಸಂಘ ಕಟ್ಟಿಕೊಂಡಿರುವುದು ಇದೇ ಮೊದಲು ಎನ್ನಲಾಗುತ್ತಿದೆ.. 
ವಿಧಾನಸೌಧ ಸಚಿವಾಲಯದಲ್ಲಿ ಡಿ ದರ್ಜೆಯಿಂದ ಹಿಡಿದು ಜಂಟಿ ಕಾರ್ಯದರ್ಶಿ ಹುದ್ದೆವರೆಗೂ ಸುಮಾರು 150ಕ್ಕೂ ಹೆಚ್ಚು ಮಹಿಳಾ ನೌಕರರಿದ್ದಾರೆ. 
ರಾಜ್ಯದ ಎಲ್ಲ ಜನಪ್ರತಿನಿಧಿಗಳ ಕಸ್ಟೋಡಿಯನ್‌ ಆಗಿರುವ ವಿಧಾನಸಭಾ ಅಧ್ಯಕ್ಷರಅಧೀನದ ಸಚಿವಾಲಯದಲ್ಲಿಯೇ ಮಹಿಳೆಯರು ಮೇಲಧಿಕಾರಿಗಳಿಂದ ವೃತ್ತಿ ದೌರ್ಜನ್ಯದ ಭೀತಿ ಎದುರಿಸುತ್ತಿದ್ದಾರೆ. 
ಇದನ್ನು ತಡೆಯಲು ಕರ್ನಾಟಕ ವಿಧಾನಸಭೆ ಸಚಿವಾಲಯದ ಮಹಿಳಾ ನೌಕರರ ಸಂಘ ಅಸ್ತಿತ್ವಕ್ಕೆ ಬಂದಿದ್ದು, ಸಂಘ- ಸಂಸ್ಥೆ ನೋಂದಣಿ ಕಾಯ್ದೆಯಡಿ ನೋಂದಾಯಿಸಲಾಗಿದೆ.. 
ಜೊತೆಗೆ ತಮ್ಮ ರಕ್ಷಣೆಗೆ ತಾವೇ ರಚಿಸಿಕೊಂಡ ಸಂಘಕ್ಕೊಂದು ಮಾನ್ಯತೆ ನೀಡುವಂತೆ ಸ್ಪೀಕರ್‌ ಕೆ.ಬಿ.ಕೋಳಿವಾಡರಿಗೂ ಮನವಿ ಸಲ್ಲಿಸಿದ್ದಾರೆ. 
ಮಹಿಳಾ ಸಂಘಕ್ಕೆ ವಿಧಾನಸಭೆಯ ಜಂಟಿ ಕಾರ್ಯದರ್ಶಿಯಾಗಿರುವ ಶಶಿಕಲಾ ಭಟ್‌ ಅಧ್ಯಕ್ಷರಾಗಿದ್ದಾರೆ. 
ವಿಶಾಲಾಕ್ಷಿ ಉಪಾಧ್ಯಕ್ಷರು, ಉಪ ಕಾರ್ಯದರ್ಶಿ ಇಂದಿರಾ ಕಾರ್ಯದರ್ಶಿಯಾಗಿದ್ದಾರೆ.. 
ಸಂಘ ರಚನೆಗೆ ಕಾರಣ: ಮಹಿಳೆಯರು ಕಾರ್ಯ ನಿರ್ವಹಿಸುತ್ತಿರುವ ಸ್ಥಳಗಳಲ್ಲಿ ಯಾವುದೇ ರೀತಿಯ ಲೈಂಗಿಕ ದೌರ್ಜನ್ಯ ನಡೆದರೆ, ಅದಕ್ಕೆ ದೂರು ನೀಡಲು ದೂರು ಸ್ವೀಕಾರ ಸಮಿತಿ ಇರುತ್ತದೆ. 
ಆದರೆ, ಮಹಿಳೆಯರ ಮೇಲೆ ವೃತ್ತಿ ದೌರ್ಜನ್ಯ ನಿರಂತರವಾಗಿ ನಡೆಯುತ್ತಿರುತ್ತದೆ. 
ಅನೇಕ ವಿಷಯಗಳಲ್ಲಿ ಮಹಿಳೆ ಎಂಬ ಕಾರಣವನ್ನೇ ಮುಂದಿಟ್ಟು ಮೇಲಧಿಕಾರಿಗಳು ನಿಂದಿಸುವ ಹಾಗೂ ಅಪಮಾನ ಮಾಡುವ ಪ್ರಕರಣಗಳು ನಡೆಯುತ್ತಿವೆ. 
ಈ ಬಗ್ಗೆ ಯಾರಿಗೂ ದೂರು ನೀಡಲು ಮಹಿಳಾ ನೌಕರರಿಗೆ ಅವಕಾಶ ಇಲ್ಲದಂತಾಗಿದೆ.. 
ಇವಲ್ಲದೇ, ಮಹಿಳೆಯರು ತಮ್ಮದೇ ಹಲವು ಸಮಸ್ಯೆಗಳನ್ನು ಹೊಂದಿರುತ್ತಾರೆ. 
ಈ ಕಾರಣಗಳಿಂದ ಅವರಿಗೆ ಹಲವು ಸೌಲಭ್ಯಗಳು ಹಾಗೂ ರಿಯಾಯಿತಿಗಳನ್ನೂ ನೀಡಲಾಗಿದೆ. 
ಆದರೆ, ವಿಧಾನಸಭೆ ಸಚಿವಾಲಯದಲ್ಲಿನ ಮಹಿಳಾ ಸಿಬ್ಬಂದಿಗೆ ಅಂತಹ ರಿಯಾಯಿತಿಗಳನ್ನು ನೀಡಲಾಗಿಲ್ಲ ಎಂಬ ದೂರುಗಳೂ ಕೇಳಿಬಂದಿವೆ. 
ಸಮಸ್ಯೆ ಎದುರಿಸುತ್ತಿದ್ದಾಗಕೆಲಸ ಮಾಡಲೇಬೇಕೆಂಬ ಒತ್ತಾಯ ಹೇರಲಾಗುತ್ತಿದೆ ಎನ್ನಲಾಗಿದೆ. 
ಇದರಿಂದ ಮಹಿಳಾ ಉದ್ಯೋಗಿಗಳು ಮಾನಸಿಕ ಹಿಂಸೆ ಎದುರಿಸುತ್ತಿದ್ದಾರೆ. 
ಹೀಗಾಗಿ ಅಂತಹ ಸಮಸ್ಯೆಗಳು ಎದುರಾದಾಗ ಪರ್ಯಾಯ ವ್ಯವಸ್ಥೆ ರೂಪಿಸಿಕೊಳ್ಳಲು ಹಾಗೂ ತೊಂದರೆಗಳನ್ನು ಹಿರಿಯ ಅಧಿಕಾರಿಗಳ ಗಮನಕ್ಕೆ ತರಲು ಈ ರೀತಿಯ ಸಂಘಟನೆಯ ಅಗತ್ಯವಿದೆ ಎಂದು ವಿಧಾನಸಭೆಯ ಸಚಿವಾಲಯದ ಹೆಸರು ಹೇಳಲಿಚ್ಛಿಸದ ಮಹಿಳಾ ಸಿಬ್ಬಂದಿಯೊಬ್ಬರು ತಿಳಿಸಿದ್ದಾರೆ. 
ಇದು ಪುರುಷರವಿರುದ್ಧದ ಸಂಘಟನೆಯಲ್ಲ; ತಮ್ಮ ಮೇಲಾಗುತ್ತಿರುವ ದೌರ್ಜನ್ಯ ತಡೆಯಲು ನಾವೇ ರಚಿಸಿಕೊಂಡಿರುವ ವ್ಯವಸ್ಥೆ ಎಂದು ಸ್ಪಷ್ಟಪಡಿಸಿದ್ದಾರೆ.. 
ಪ್ರಾಧಿಕಾರ ಅನುಮತಿ ನೀಡುವುದೇ?ಸರ್ಕಾರದ ವ್ಯವಸ್ಥೆಯಲ್ಲಿ ಈ ರೀತಿಯ ಸಂಘಟನೆ ಕಟ್ಟಿಕೊಳ್ಳಬೇಕಾದರೆ, ಸಂಬಂಧಿಸಿದ ಪ್ರಾಧಿಕಾರದ ಅನುಮತಿ ಪಡೆಯಬೇಕೆಂಬ ನಿಯಮವಿದೆ ಎನ್ನಲಾಗಿದೆ. 
ಹೀಗಾಗಿ ಮಹಿಳಾ ನೌಕರರ ವೃತ್ತಿ ದೌರ್ಜನ್ಯದ ಸ್ವಯಂ ರಕ್ಷಣೆಯಈ ಪ್ರಯತ್ನಕ್ಕೆ ಸ್ಪೀಕರ್‌ ಅಧಿಕೃತ ಮುದ್ರೆ ಒತ್ತಬೇಕು. 
ಆಗ ಮಾತ್ರ ಸಂಘ ಕಾರ್ಯ ನಿರ್ವಹಿಸಲು ಸಾಧ್ಯವಾಗುತ್ತದೆ ಎಂದು ಸಿಬ್ಬಂದಿಯೊಬ್ಬರು ಹೇಳುತ್ತಾರೆ.. 

--------------------- Summary -----------------------------
ರಾಜ್ಯದ ಶಕ್ತಿ ಕೇಂದ್ರವಾದ ವಿಧಾನಸೌಧದಲ್ಲಿ ಕೆಲಸ ಮಾಡುವ ಮಹಿಳಾ ಸಿಬ್ಬಂದಿ ತಮ್ಮ ಮೇಲೆ ನಡೆಯುವ ವೃತ್ತಿ ದೌರ್ಜನ್ಯದ ವಿರುದ್ಧ ಹೋರಾಡಲು ಸಂಘ ಕಟ್ಟಿಕೊಂಡಿದ್ದಾರೆ. 
ರಾಜ್ಯದ ಇತಿಹಾಸದಲ್ಲಿಯೇ ಮಹಿಳಾ ನೌಕರರು ವೃತ್ತಿ ದೌರ್ಜನ್ಯ ಎದುರಿಸಲು ಈ ರೀತಿಯ ಸಂಘ ಕಟ್ಟಿಕೊಂಡಿರುವುದು ಇದೇ ಮೊದಲು ಎನ್ನಲಾಗುತ್ತಿದೆ.. 
ಸಂಘ ರಚನೆಗೆ ಕಾರಣ: ಮಹಿಳೆಯರು ಕಾರ್ಯ ನಿರ್ವಹಿಸುತ್ತಿರುವ ಸ್ಥಳಗಳಲ್ಲಿ ಯಾವುದೇ ರೀತಿಯ ಲೈಂಗಿಕ ದೌರ್ಜನ್ಯ ನಡೆದರೆ, ಅದಕ್ಕೆ ದೂರು ನೀಡಲು ದೂರು ಸ್ವೀಕಾರ ಸಮಿತಿ ಇರುತ್ತದೆ. 
ಹೀಗಾಗಿ ಅಂತಹ ಸಮಸ್ಯೆಗಳು ಎದುರಾದಾಗ ಪರ್ಯಾಯ ವ್ಯವಸ್ಥೆ ರೂಪಿಸಿಕೊಳ್ಳಲು ಹಾಗೂ ತೊಂದರೆಗಳನ್ನು ಹಿರಿಯ ಅಧಿಕಾರಿಗಳ ಗಮನಕ್ಕೆ ತರಲು ಈ ರೀತಿಯ ಸಂಘಟನೆಯ ಅಗತ್ಯವಿದೆ ಎಂದು ವಿಧಾನಸಭೆಯ ಸಚಿವಾಲಯದ ಹೆಸರು ಹೇಳಲಿಚ್ಛಿಸದ ಮಹಿಳಾ ಸಿಬ್ಬಂದಿಯೊಬ್ಬರು ತಿಳಿಸಿದ್ದಾರೆ. 
