ನೃತ್ಯ ನಿರ್ದೇಶಕ ಕಪಿಲ್‌ ನಿರ್ದೇಶನದ "ಹಳ್ಳಿ ಸೊಗಡು' ಈಗ ರಿಲೀಸ್‌ಗೆ ರೆಡಿಯಾಗಿದೆ. 
ಇದು ಸಾಹಿತಿ ಡಾ.ದೊಡ್ಡರಂಗೇಗೌಡ‌ರ ಅಭಿಮಾನಿಯೊಬ್ಬನ ಜೀವನದ ಕಥಾಹಂದರ ಹೊಂದಿದೆ. 
ರಿಲೀಸ್‌ಗೂ ಮುನ್ನ ಚಿತ್ರತಂಡ ಪ್ರಚಾರ ಕಾರ್ಯ ಶುರುವಿಟ್ಟುಕೊಂಡಿದೆ. 
ಈ ಹಿನ್ನೆಲೆಯಲ್ಲಿ ಚಿತ್ರದ ಪೋಸ್ಟರ್ ಹಾಗೂ ದೊಡ್ಡರಂಗೇಗೌಡರ ಭಾವಚಿತ್ರ ಇರುವ "ಮೈ ಸ್ಟಾಂಪ್‌' ಎಂಬ ವಿಶೇಷ ಅಂಚೆ ಚೀಟಿಯ ಬಿಡುಗಡೆ ಮಾಡುವ ಮೂಲಕ "ಹಳ್ಳಿ ಸೊಗಡು' ಚಿತ್ರ ಪ್ರಚಾರಕ್ಕೆ ಚಾಲನೆ ನೀಡಲಾಗಿದೆ. 
ವಿಶೇಷವೆಂದರೆ, ಈ ಅಂಚೆ ಚೀಟಿಯು ಭಾರತ ಸರ್ಕಾರದಿಂದ ಮಾನ್ಯತೆ ಪಡೆದಿದ್ದು, ಸಾಮಾನ್ಯ ಅಂಚೆ ಚೀಟಿಯಂತೆ ಇದನ್ನೂ ಕೂಡ ಪತ್ರ ವ್ಯವಹಾರಕ್ಕೆ ಬಳಸಬಹುದಾಗಿದೆ. 
. 
ಅಂದಹಾಗೆ, ನಟ ಕುಮಾರ್‌ ಬಂಗಾರಪ್ಪ, ಕನ್ನಡ ಅಭಿವೃದ್ಧಿ ಪ್ರಾಧಿಕಾರದ ಅಧ್ಯಕ್ಷ ಪ್ರೊ.ಎಸ್‌.ಜಿ. 
ಸಿದ್ದರಾಮಯ್ಯ ಸೇರಿದಂತೆ ಹಲವು ಗಣ್ಯರು ಈ ವಿಶೇಷ ಅಂಚೆ ಚೀಟಿ ಬಿಡುಗಡೆಗೊಳಿಸಿದರು. 
ಅಂಚೆ ಚೀಟಿ ರಿಲೀಸ್‌ ಮಾಡಿದ ಕುಮಾರ್‌ ಬಂಗಾರಪ್ಪ, "ದೊಡ್ಡರಂಗೇಗೌಡ ಅವರು ನಮ್ಮ  "ಅಶ್ವಮೇಧ' ಚಿತ್ರಕ್ಕೆ "ಹೃದಯ ಸಮುದ್ರ ಕಲಕಿ ...' ಎಂಬ ಹಾಡು ಬರೆದಿದ್ದರು. 
ಆ ಹಾಡು ಇಂದಿಗೂ ಜನಮಾನಸದಲ್ಲಿ ಅಚ್ಚಳಿಯದೆ ಉಳಿದಿದೆ. 
ಆ ಹಾಡಿನ ಮೂಲಕ ಸಿನಿಮಾ ಕೂಡ ಸದ್ದು ಮಾಡಿತು. 
ಈ ಚಿತ್ರ ಎಲ್ಲರಿಗೂ ಗೆಲುವು ತಂದುಕೊಡಲಿ' ಎಂದು ಶುಭಹಾರೈಸಿದರು ಕುಮಾರ್‌ ಬಂಗಾರಪ್ಪ. 
. 
"ನನ್ನ ಗೆಳೆಯನ ಬದುಕಿನ ಕುರಿತು ಸಿನಿಮಾ ಮಾಡಿರುವುದು ಖುಷಿ ಕೊಟ್ಟಿದೆ. 
ಈಗ ಬರುತ್ತಿರುವ ಸಿನಿಮಾಗಳ ಶೀರ್ಷಿಕೆಗಳು ತುಂಬಾ ವಿಚಿತ್ರವಾಗಿರುತ್ತವೆ. 
"ಹಳ್ಳಿ ಸೊಗಡು' ಎಂಬ ಶೀರ್ಷಿಕೆ ಆಕರ್ಷಕ ಎನಿಸುತ್ತದೆ. 
ಚಿತ್ರಕ್ಕೆ ಯಶಸ್ಸು ದೊರೆಯಲಿ' ಎಂದು ಹಾರೈಸಿದರು ಪ್ರೊ.ಸಿದ್ದರಾಮಯ್ಯ.. 
ಈ ಚಿತ್ರವನ್ನು ಪಿ.ಸತೀಶ್‌ಕುಮಾರ್‌ ಮೆಹ್ತಾ ನಿರ್ಮಾಣ ಮಾಡಿದ್ದಾರೆ. 
ಅರವ್‌ ಸೂರ್ಯ ಮತ್ತು ಅಕ್ಷರಾ ನಾಯಕ-ನಾಯಕಿಯಾಗಿ ಅಭಿನಯಿಸಿದ್ದಾರೆ. 
ಇನ್ನು ಚಿತ್ರವನ್ನು ನೃತ್ಯ ನಿರ್ದೇಶಕ ಕಪಿಲ್‌ ನಿರ್ದೇಶಿಸಿದ್ದಾರೆ. 
ಇಲ್ಲಿ ಡಾ.ದೊಡ್ಡರಂಗೇಗೌಡ ಅವರೂ ನಟಿಸಿದ್ದಾರೆ. 
ನಿಜ ಜೀವನದ ಪಾತ್ರವನ್ನೇ ನಿರ್ವಹಿಸಿರುವುದು ವಿಶೇಷ. 
ಅವರ ಹುಟ್ಟೂರು ಮಧುಗಿರಿ ತಾಲೂಕಿನ ಕುರುಬರಹಳ್ಳಿಯಲ್ಲಿ ಈ ಚಿತ್ರವನ್ನು ಚಿತ್ರೀಕರಿಸಲಾಗಿದೆ. 
ದೊಡ್ಡರಂಗೇಗೌಡರ ಪುತ್ರ ಭರತ್‌ ಚಿತ್ರಕ್ಕೆ ಸಾಹಿತ್ಯ ಬರೆದಿದ್ದಾರೆ. 
ರಾಗರಮಣ ಅವರ ಸಂಗೀತದಲ್ಲಿ ಹಾಡುಗಳು ಮೂಡಿ ಬಂದಿವೆ.. 

--------------------- Summary -----------------------------
ಈ ಹಿನ್ನೆಲೆಯಲ್ಲಿ ಚಿತ್ರದ ಪೋಸ್ಟರ್ ಹಾಗೂ ದೊಡ್ಡರಂಗೇಗೌಡರ ಭಾವಚಿತ್ರ ಇರುವ "ಮೈ ಸ್ಟಾಂಪ್‌' ಎಂಬ ವಿಶೇಷ ಅಂಚೆ ಚೀಟಿಯ ಬಿಡುಗಡೆ ಮಾಡುವ ಮೂಲಕ "ಹಳ್ಳಿ ಸೊಗಡು' ಚಿತ್ರ ಪ್ರಚಾರಕ್ಕೆ ಚಾಲನೆ ನೀಡಲಾಗಿದೆ. 
ವಿಶೇಷವೆಂದರೆ, ಈ ಅಂಚೆ ಚೀಟಿಯು ಭಾರತ ಸರ್ಕಾರದಿಂದ ಮಾನ್ಯತೆ ಪಡೆದಿದ್ದು, ಸಾಮಾನ್ಯ ಅಂಚೆ ಚೀಟಿಯಂತೆ ಇದನ್ನೂ ಕೂಡ ಪತ್ರ ವ್ಯವಹಾರಕ್ಕೆ ಬಳಸಬಹುದಾಗಿದೆ. 
ಸಿದ್ದರಾಮಯ್ಯ ಸೇರಿದಂತೆ ಹಲವು ಗಣ್ಯರು ಈ ವಿಶೇಷ ಅಂಚೆ ಚೀಟಿ ಬಿಡುಗಡೆಗೊಳಿಸಿದರು. 
ಅಂಚೆ ಚೀಟಿ ರಿಲೀಸ್‌ ಮಾಡಿದ ಕುಮಾರ್‌ ಬಂಗಾರಪ್ಪ, "ದೊಡ್ಡರಂಗೇಗೌಡ ಅವರು ನಮ್ಮ  "ಅಶ್ವಮೇಧ' ಚಿತ್ರಕ್ಕೆ "ಹೃದಯ ಸಮುದ್ರ ಕಲಕಿ ...' ಎಂಬ ಹಾಡು ಬರೆದಿದ್ದರು. 
ಈ ಚಿತ್ರ ಎಲ್ಲರಿಗೂ ಗೆಲುವು ತಂದುಕೊಡಲಿ' ಎಂದು ಶುಭಹಾರೈಸಿದರು ಕುಮಾರ್‌ ಬಂಗಾರಪ್ಪ. 
