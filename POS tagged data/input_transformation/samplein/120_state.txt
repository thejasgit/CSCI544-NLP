ಬೆಂಗಳೂರು:ರಾಜ್ಯ ಸರ್ಕಾರಿ ನೌಕರರಿಗೆ ಸಂತಸ ತರುವ ಸುದಿ. 
 ರಾಜಕೀಯ ಒತ್ತಡ ಅಥವಾ ಮೇಲಾಧಿಕಾರಿಗಳ ಅವಕೃಪೆ ಹಿನ್ನೆಲೆಯಲ್ಲಿ ಕಾರಣ ಇಲ್ಲದೆ ಎತ್ತಂಗಡಿ ಮಾಡುವುದು ಅಥವಾ ಕೆಲಸ ಕೊಡದೆ ಸುಮ್ಮನೆ ಕೂರಿಸುವುದಕ್ಕೆ ಸರ್ಕಾರ ಬ್ರೇಕ್‌ ಹಾಕಿದೆ.. 
ರಾಜ್ಯ ಹೈಕೋರ್ಟ ಆದೇಶದ ಮೇರೆಗೆ ಯಾವುದೇ ಸರ್ಕಾರಿ ಅಧಿಕಾರಿಯನ್ನು ಖಾಲಿ ಹುದ್ದೆ  ತೋರಿಸದೆ ವರ್ಗಾವಣೆ ಮಾಡುವಂತಿಲ್ಲ ಎಂದು ಸಿಬ್ಬಂದಿ ಮತ್ತು ಆಡಳಿತ ಸುಧಾರಣೆ ಇಲಾಖೆ ಸುತ್ತೋಲೆ ಸಹ ಹೊರಡಿಸಿದೆ.. 
ಸರ್ಕಾರಿ ನೌಕರನನ್ನು ವರ್ಗಾಯಿಸುವ ಮೊದಲು ಅವರು ವರ್ಗಾವಣೆಗೊಳ್ಳುವ ಸ್ಥಳದಲ್ಲಿ ಹುದ್ದೆ ಖಾಲಿ ಇರುವುದನ್ನು ಖಾತ್ರಿ ಪಡಿಸಿಕೊಂಡು ವರ್ಗಾವಣೆ ಮಾಡಬೇಕು. 
ಆಡಳಿತದ ಉತ್ತಮ ನಿರ್ವಹಣೆಗಾಗಿ ಯಾವುದೇ ಅಧಿಕಾರಿಯನ್ನು ವರ್ಗಾವಣೆಗೊಂಡು ಹುದ್ದೆಗಾಗಿ ಕಾಯುವಂತೆ ಮಾಡುವಂತಿಲ್ಲ ಎಂದು ಆದೇಶದಲ್ಲಿ ಸೂಚಿಸಲಾಗಿದೆ.. 
ಸರ್ಕಾರಿ ಸಿಬ್ಬಂದಿಯನ್ನು ವರ್ಗಾವಣೆ ಮಾಡಿರುವುದಕ್ಕೆ ಸಂಬಂಧಿಸಿದ ಇಲಾಖೆಯ ಮುಖ್ಯಸ್ಥರು ಲಿಖೀತ ರೂಪದಲ್ಲಿ ಸೂಕ್ತ ಕಾರಣ ನೀಡಬೇಕು. 
ವರ್ಗಾವಣೆಯಾಗುವ ಅಧಿಕಾರಿಗೆ ಸ್ಥಳ ಇಲ್ಲದಿರುವುದು. 
ಹಿಂಬಡ್ತಿ, ಮುಂಬಡ್ತಿ, ಅಮಾನತ್ತಿನಲ್ಲಿಡುವುದು. 
ತುರ್ತು ಸೇವೆಗೆ ಬಳಸಿಕೊಳ್ಳುವುದು. 
ಇರುವ ಹುದ್ದೆಯಲ್ಲಿ ನಿರೀಕ್ಷಿತ ಮಟ್ಟದಲ್ಲಿ ಕಾರ್ಯ ನಿರ್ವಹಿಸದಿರುವುದಿರುವ ಕುರಿತು ಸಂಬಂಧಿಸಿದ ಇಲಾಖೆ ಮುಖ್ಯಸ್ಥರು, ತಮ್ಮ ಕೆಳಗಿನ ಅಧಿಕಾರಿಯ ವರ್ಗಾವಣೆ ಬಗ್ಗೆ ಲಿಖೀತ ಮಾಹಿತಿ ದಾಖಲಿಸುವಂತೆ ಹೇಳಲಾಗಿದೆ.. 
ಒಂದು ವೇಳೆ ಇಲಾಖೆಯ ಮುಖ್ಯಸ್ಥರ ಗಮನಕ್ಕೆ ತಾರದೇ ಕೆಳ ಹಂತದ ಅಧಿಕಾರಿಗಳು ವರ್ಗಾವಣೆ ಮಾಡಿದ್ದರೆ, ಸಂಬಂಧಿಸಿದ ಸಿಬ್ಬಂದಿಯು ಇಲಾಖೆಯ ಮುಖ್ಯಸ್ಥರ ಗಮನಕ್ಕೆ ತಂದು ಅವರ ಸೂಚನೆಯಂತೆ ಇಲಾಖೆಯಲ್ಲಿ ಕಾರ್ಯ ನಿರ್ವಹಿಸಲು ಅವಕಾಶ ಕಲ್ಪಿಸಿಕೊಡಬೇಕು. 
ವರ್ಗಾವಣೆಯ ನಿಯಮ ಮೀರಿ ಅನಗತ್ಯ ಕಾರಣಗಳಿಗೆ ನೌಕರರನ್ನು ವರ್ಗಾವಣೆ ಮಾಡಿದರೆ, ಸಂಬಂಧ ಪಟ್ಟ ಅಧಿಕಾರಿಯ ಮೇಲೆ ಕಠಿಣ ಕ್ರಮ ಕೈಗೊಳ್ಳುವ ಎಚ್ಚರಿಕೆ ನೀಡಲಾಗಿದೆ.. 

--------------------- Summary -----------------------------
ರಾಜ್ಯ ಹೈಕೋರ್ಟ ಆದೇಶದ ಮೇರೆಗೆ ಯಾವುದೇ ಸರ್ಕಾರಿ ಅಧಿಕಾರಿಯನ್ನು ಖಾಲಿ ಹುದ್ದೆ  ತೋರಿಸದೆ ವರ್ಗಾವಣೆ ಮಾಡುವಂತಿಲ್ಲ ಎಂದು ಸಿಬ್ಬಂದಿ ಮತ್ತು ಆಡಳಿತ ಸುಧಾರಣೆ ಇಲಾಖೆ ಸುತ್ತೋಲೆ ಸಹ ಹೊರಡಿಸಿದೆ.. 
ಸರ್ಕಾರಿ ಸಿಬ್ಬಂದಿಯನ್ನು ವರ್ಗಾವಣೆ ಮಾಡಿರುವುದಕ್ಕೆ ಸಂಬಂಧಿಸಿದ ಇಲಾಖೆಯ ಮುಖ್ಯಸ್ಥರು ಲಿಖೀತ ರೂಪದಲ್ಲಿ ಸೂಕ್ತ ಕಾರಣ ನೀಡಬೇಕು. 
ಇರುವ ಹುದ್ದೆಯಲ್ಲಿ ನಿರೀಕ್ಷಿತ ಮಟ್ಟದಲ್ಲಿ ಕಾರ್ಯ ನಿರ್ವಹಿಸದಿರುವುದಿರುವ ಕುರಿತು ಸಂಬಂಧಿಸಿದ ಇಲಾಖೆ ಮುಖ್ಯಸ್ಥರು, ತಮ್ಮ ಕೆಳಗಿನ ಅಧಿಕಾರಿಯ ವರ್ಗಾವಣೆ ಬಗ್ಗೆ ಲಿಖೀತ ಮಾಹಿತಿ ದಾಖಲಿಸುವಂತೆ ಹೇಳಲಾಗಿದೆ.. 
ಒಂದು ವೇಳೆ ಇಲಾಖೆಯ ಮುಖ್ಯಸ್ಥರ ಗಮನಕ್ಕೆ ತಾರದೇ ಕೆಳ ಹಂತದ ಅಧಿಕಾರಿಗಳು ವರ್ಗಾವಣೆ ಮಾಡಿದ್ದರೆ, ಸಂಬಂಧಿಸಿದ ಸಿಬ್ಬಂದಿಯು ಇಲಾಖೆಯ ಮುಖ್ಯಸ್ಥರ ಗಮನಕ್ಕೆ ತಂದು ಅವರ ಸೂಚನೆಯಂತೆ ಇಲಾಖೆಯಲ್ಲಿ ಕಾರ್ಯ ನಿರ್ವಹಿಸಲು ಅವಕಾಶ ಕಲ್ಪಿಸಿಕೊಡಬೇಕು. 
