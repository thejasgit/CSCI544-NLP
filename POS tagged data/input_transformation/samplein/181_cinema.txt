"ಇದು ನನ್ನ ನಿರ್ದೇಶನದ ಒಂಭತ್ತನೇ ಚಿತ್ರ. 
ನಿರ್ಮಾಣದ ಮೂರನೇ ಚಿತ್ರ' ಹೀಗೆ ಹೇಳಿ ಸಣ್ಣದ್ದೊಂದು ನಗೆ ಬೀರಿದರು ನಿರ್ದೇಶಕ ಕಮ್‌ ನಿರ್ಮಾಪಕ ಆರ್‌.ಚಂದ್ರು. 
ಸಂದರ್ಭ; ಅವರ ನಿರ್ದೇಶನ ಹಾಗೂ ನಿರ್ಮಾಣದ "ಕನಕ' ಚಿತ್ರದ ಹಾಡುಗಳ ಧ್ವನಿಮುದ್ರಣ ಕಾರ್ಯಕ್ರಮ. 
ಈ ಸಿನಿಮಾಗೆ "ದುನಿಯಾ' ವಿಜಯ್‌ ಹೀರೋ. 
ಅವರನ್ನು ಹೊರತುಪಡಿಸಿದರೆ, ನಾಯಕಿ ಸೇರಿದಂತೆ ಇತರೆ ಕಲಾವಿದರ ಆಯ್ಕೆ ಈಗಷ್ಟೇ ನಡೆಯಬೇಕಿದೆ. 
"ಕನಕ' ಶೀರ್ಷಿಕೆಗೆ "ಅಣ್ಣಾವ್ರ ಅಭಿಮಾನಿ' ಎಂಬ ಅಡಿಬರಹವಿದೆ. 
ಹಾಗಾಗಿ, ಇದೊಂದು ಪಕ್ಕಾ ಅಭಿಮಾನಿಯ ಕಥೆ ಎಂಬುದು ನಿರ್ದೇಶಕರ ಮಾತು. 
ಅಂದು ಆರ್‌.ಚಂದ್ರು ಅವರ "ಕನಕ' ಚಿತ್ರದ ಹಾಡುಗಳ ಧ್ವನಿಮುದ್ರಣ ಪೂಜೆಗೆ ವಿತರಕ ಭಾಷಾ, ಮಂಡಳಿ ಉಪಾಧ್ಯಕ್ಷ ಉಮೇಶ್‌ ಬಣಕಾರ್‌, ಮೈಲಾರಪ್ಪ, ಅನೂಪ್‌ ರೇವಣ್ಣ , 'ತಾಜ್‌ ಮಹಲ್‌' ನಿರ್ಮಾಪಕ ಅಶೋಕ್‌ ಸೇರಿದಂತೆ ಚಿತ್ರರಂಗದ ಅನೇಕರು ಆಗಮಿಸಿ, ಚಿತ್ರತಂಡಕ್ಕೆ ಶುಭಹಾರೈಸಿದರು.. 
ಅಂದು ಖುಷಿಯಲ್ಲಿದ್ದ ಆರ್‌.ಚಂದ್ರು, "ಕನಕ' ಕುರಿತು ಮಾತಿಗಿಳಿದರು. 
"ಅವರು ಡಿಸೆಂಬರ್‌ 14 ರಂದೇ "ಕನಕ' ಚಿತ್ರದ ಹಾಡುಗಳಿಗೆ ಚಾಲನೆ ಕೊಡಬೇಕು ಎಂಬ ಆಸೆ ಇತ್ತಂತೆ. 
ಅದಕ್ಕೆ ಕಾರಣ, ಅವರ ಮೊದಲ ಚಿತ್ರ "ತಾಜ್‌ಮಹಲ್‌'. 
ಡಿ.14 ರಂದೇ ಆ ಚಿತ್ರಕ್ಕೂ ಚಾಲನೆ ಸಿಕ್ಕಿತ್ತಂತೆ. 
ಅದರಿಂದಲೇ ಇಂದು ಯಶಸ್ವಿ ನಿರ್ದೇಶಕ ಎನಿಸಿಕೊಂಡಿರುವುದರಿಂದ ನಾನು "ಕನಕ' ಚಿತ್ರಕ್ಕೂ ಡಿ.14 ರಂದೇ ಚಾಲನೆ ಕೊಟ್ಟಿದ್ದೇನೆ. 
"ಇದೊಂದು ಅಣ್ಣಾವ್ರ ಅಭಿಮಾನಿಯ ಕಥೆ. 
ನಾಯಕ ದುನಿಯಾ ವಿಜಯ್‌ ಇಲ್ಲಿ ಆಟೋ ಡ್ರೈವರ್‌ ಆಗಿ ಕಾಣಿಸಿಕೊಳ್ಳುತ್ತಿದ್ದಾರೆ. 
ಪಕ್ಕಾ ಮಾಸ್‌ ಸಿನಿಮಾ ಇದಾಗಿದ್ದು, ನನ್ನ ಹಿಂದಿನ ಚಿತ್ರಗಳಿಗಿಂತಲೂ ವಿಭಿನ್ನವಾಗಿರಲಿದೆ. 
ಇನ್ನು, ಈ ಚಿತ್ರದ ಮೂಲಕ ನವೀನ್‌ ಸಜ್ಜು ಸಂಗೀತ ನಿರ್ದೇಶಕರಾಗುತ್ತಿದ್ದಾರೆ. 
ಗಾಯಕರಾಗಿದ್ದ ಅವರನ್ನು ನಂಬಿ, ಅವಕಾಶ ಕೊಟ್ಟಿದ್ದೇನೆ. 
ಈಗಾಗಲೇ ಒಳ್ಳೆಯ ಟ್ಯೂನ್‌ಗಳನ್ನು ಕೊಟ್ಟಿದ್ದಾರೆ. 
ವಿಜಯ್‌ ಅಭಿಮಾನಿಗಳಿಗಂತೂ ಸಖತ್‌ ಆಗಿರುವ ಹಾಡುಗಳನ್ನೇ ಕೊಡಲಿದ್ದೇವೆ. 
ಸದ್ಯಕ್ಕೆ ಸಾಂಗ್‌ ಪೂಜೆ ನಡೆದಿದೆ. 
ಮಂಡಳಿಯು ವಿಜಯ್‌ ಅವರಿಗೆ ಸೂಚಿಸುವವರೆಗೂ ಚಿತ್ರೀಕರಣ ಮಾಡುವಂತಿಲ್ಲ. 
ಮಂಡಳಿ ಯಾವಾಗ, ಕೆಲಸ ಶುರುಮಾಡಿ ಅಂತ ಸೂಚನೆ ನೀಡಲಿದೆಯೋ, ಆಗ, ದುನಿಯಾ ವಿಜಯ್‌ ಚಿತ್ರೀಕರಣದಲ್ಲಿ ಭಾಗವಹಿಸಲಿದ್ದಾರೆ' ನನ್ನ ನಿರ್ಮಾಣದ "ಚಾರ್‌ಮಿನಾರ್‌', "ಮಳೆ' ಅದ್ಧೂರಿಯಾಗಿಯೇ ಮೂಡಿಬಂದಿದ್ದವು. 
"ಕನಕ' ಕೂಡ ಅದಕ್ಕಿಂತಲೂ ಅದ್ಧೂರಿಯಾಗಿರಲಿದೆ. 
ಇನ್ನು, ಚಿತ್ರದಲ್ಲಿ ಅನಿಲ್‌ ಮತ್ತು ಉದಯ್‌ಗೂ "ಬೀರೇಶ ಮತ್ತು ಲಕ್ಷ್ಮೀಶ' ಎಂಬ ಒಳ್ಳೇ ಪಾತ್ರಗಳಿದ್ದವು. 
ಆದರೆ, ಅವರನ್ನು ಕಳೆದುಕೊಂಡಿದ್ದೇವೆ. 
ವಿಜಯ್‌ ಆಸೆಯಂತೆ, ಅವರಿಗೆ ಹೊಸಬಗೆಯ ಪವರ್‌ಫ‌ುಲ್‌ ಪಾತ್ರವನ್ನೇ ಕೊಟ್ಟಿದ್ದೆ. 
ಈಗ ಅವರ ಬದಲು ಬೇರೆ ಕಲಾವಿದರನ್ನು ಆಯ್ಕೆ ಮಾಡಬೇಕಿದೆ' ಎಂದರು ಚಂದ್ರು.. 
"ನನಗೆ "ಕನಕ' ಮೂಲಕ ಸಂಗೀತ ನಿರ್ದೇಶಕರಾಗುತ್ತಿರುವ ಖುಷಿ ಇದೆ' ಎಂದು ಮಾತು ಶುರುಮಾಡಿದರು ನವೀನ್‌ ಸಜ್ಜು. 
"ಈಗಾಗಲೇ  ಎರಡು ಟ್ಯೂನ್‌, ಎರಡು ಬಿಟ್‌ ರೆಡಿಮಾಡಿದ್ದೇನೆ. 
ಒಳ್ಳೇ ಬ್ಯಾನರ್‌ನಲ್ಲಿ ಒಳ್ಳೇ ಸಿನಿಮಾ ಆಗುತ್ತಿದೆ. 
ಒಳ್ಳೆಯ ಹಾಡುಗಳನ್ನು ಕೊಡಬೇಕು ಎಂಬ ಛಲವಿದೆ. 
ಚಂದ್ರು ಅವರ ಪ್ರೋತ್ಸಾಹ, ವಿಜಯ್‌ ಅವರ ಸಹಕಾರದಿಂದ ಜನರಿಗೆ ಇಷ್ಟವಾಗುವ ಹಾಡು ಕಟ್ಟಿಕೊಡುತ್ತೇನೆ' ಎಂದರು ನವೀನ್‌ ಸಜ್ಜು.. 
ಈ ಹಿಂದೆ ಚಂದ್ರು, ತಮ್ಮ ಚಿತ್ರದಲ್ಲಿ ಕೆಲಸ ಮಾಡುವಂತೆ ಕೇಳಿಕೊಂಡಾಗೆಲ್ಲ ಕ್ಯಾಮೆರಾಮೆನ್‌ ಸತ್ಯ ಹೆಗಡೆ ಬಿಜಿಯಾಗಿರುತ್ತಿದ್ದರಂತೆ. 
ಆದರೆ, ಈ ಚಿತ್ರಕ್ಕೆ ಸ್ವತಃ ಅವರೇ ಬಂದು ಛಾಯಾಗ್ರಹಣ ಅಂದಿದ್ದಾರಂತೆ. 
ಅಂದು ಆಗಮಿಸಿದ್ದವರೆಲ್ಲರೂ ಚಿತ್ರತಂಡಕ್ಕೆ ಶುಭಕೋರುವ ಹೊತ್ತಿಗೆ ಸಮಯ ಮೀರಿತ್ತು. 
. 

--------------------- Summary -----------------------------
ಸಂದರ್ಭ; ಅವರ ನಿರ್ದೇಶನ ಹಾಗೂ ನಿರ್ಮಾಣದ "ಕನಕ' ಚಿತ್ರದ ಹಾಡುಗಳ ಧ್ವನಿಮುದ್ರಣ ಕಾರ್ಯಕ್ರಮ. 
ಅಂದು ಆರ್‌.ಚಂದ್ರು ಅವರ "ಕನಕ' ಚಿತ್ರದ ಹಾಡುಗಳ ಧ್ವನಿಮುದ್ರಣ ಪೂಜೆಗೆ ವಿತರಕ ಭಾಷಾ, ಮಂಡಳಿ ಉಪಾಧ್ಯಕ್ಷ ಉಮೇಶ್‌ ಬಣಕಾರ್‌, ಮೈಲಾರಪ್ಪ, ಅನೂಪ್‌ ರೇವಣ್ಣ , 'ತಾಜ್‌ ಮಹಲ್‌' ನಿರ್ಮಾಪಕ ಅಶೋಕ್‌ ಸೇರಿದಂತೆ ಚಿತ್ರರಂಗದ ಅನೇಕರು ಆಗಮಿಸಿ, ಚಿತ್ರತಂಡಕ್ಕೆ ಶುಭಹಾರೈಸಿದರು.. 
"ಅವರು ಡಿಸೆಂಬರ್‌ 14 ರಂದೇ "ಕನಕ' ಚಿತ್ರದ ಹಾಡುಗಳಿಗೆ ಚಾಲನೆ ಕೊಡಬೇಕು ಎಂಬ ಆಸೆ ಇತ್ತಂತೆ. 
ಅದರಿಂದಲೇ ಇಂದು ಯಶಸ್ವಿ ನಿರ್ದೇಶಕ ಎನಿಸಿಕೊಂಡಿರುವುದರಿಂದ ನಾನು "ಕನಕ' ಚಿತ್ರಕ್ಕೂ ಡಿ.14 ರಂದೇ ಚಾಲನೆ ಕೊಟ್ಟಿದ್ದೇನೆ. 
ಮಂಡಳಿ ಯಾವಾಗ, ಕೆಲಸ ಶುರುಮಾಡಿ ಅಂತ ಸೂಚನೆ ನೀಡಲಿದೆಯೋ, ಆಗ, ದುನಿಯಾ ವಿಜಯ್‌ ಚಿತ್ರೀಕರಣದಲ್ಲಿ ಭಾಗವಹಿಸಲಿದ್ದಾರೆ' ನನ್ನ ನಿರ್ಮಾಣದ "ಚಾರ್‌ಮಿನಾರ್‌', "ಮಳೆ' ಅದ್ಧೂರಿಯಾಗಿಯೇ ಮೂಡಿಬಂದಿದ್ದವು. 
ಚಂದ್ರು ಅವರ ಪ್ರೋತ್ಸಾಹ, ವಿಜಯ್‌ ಅವರ ಸಹಕಾರದಿಂದ ಜನರಿಗೆ ಇಷ್ಟವಾಗುವ ಹಾಡು ಕಟ್ಟಿಕೊಡುತ್ತೇನೆ' ಎಂದರು ನವೀನ್‌ ಸಜ್ಜು.. 
