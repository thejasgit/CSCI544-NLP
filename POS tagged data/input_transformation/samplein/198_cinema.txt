ಕ್ಯಾಶ್‌ ಇಲ್ಲ ಅಂತ ಬೋರ್ಡ್‌ ಹಾಕಿರೋ ಎ.ಟಿ.ಎಂ ತರಹ ನಾಯಕನ ತಲೆ ಫ‌ುಲ್‌ ಕ್ಯಾಶ್‌ ಇರೋ ಎ.ಟಿ.ಎಂ ತರಹ ನಾಯಕಿ ಬ್ಲಾಕ್‌ ಮನಿನ ವೈಟ್‌ ಮಾಡೋ ಡೀಲ್‌ ರಾಜನ ತರಹ ರವಿಶಂಕರ್‌ ಗೌಡ ರಿಸರ್ವ್‌ ಬ್ಯಾಂಕ್‌ ಆಫ್ ಇಂಡಿಯಾದ ತರಹ ನಮ್ಮ ನಿರ್ಮಾಪಕ ರಾಕ್‌ಲೈನ್‌ ವೆಂಕಟೇಶ್‌ ಇವರೆಲ್ಲಾ ಏನ್ಮಾಡ್ತಾರೆ ಅಂತ ಕುತೂಹಲದಿಂದ ನೋಡುತ್ತಿರುವ ಶ್ರೀಸಾಮಾನ್ಯನ ಪಾತ್ರದಲ್ಲಿ ನಾನು ಒಂದು ಪ್ರಸಕ್ತ ವಿಷಯವನ್ನಿಟ್ಟುಕೊಂಡು ಸಂದರ್ಭಕ್ಕೆ ಸರಿಯಾಗಿ ಮಾತನಾಡುವುದರಲ್ಲಿ ರಮೇಶ್‌ ಸಖತ್‌ ಫೇಮಸ್ಸು. 
ದುಡ್ಡು ಅಪನಗದೀಕರಣವನ್ನು ಅವರು "ಸುಂದರಾಂಗ ಜಾಣ'ಕ್ಕೆ ಲಿಂಕ್‌ ಮಾಡುತ್ತಲೇ ಅವರು ಹೀಗೆ ಮಾತು ಶುರು ಮಾಡಿದರು. 
ಸದ್ಯದ ಪರಿಸ್ಥಿತಿಯನ್ನು ತಮ್ಮ ಚಿತ್ರಕ್ಕೆ ಹೋಲಿಸುತ್ತಲೇ ಮಾತು ಮುಂದುವರೆಸಿದರು. 
"ದುಃಖ ಎಂಬ ಬ್ಲಾಕ್‌ ಮನಿಯನ್ನ, ಸಂತೋಷ ಎಂಬ ವೈಟ್‌ ಮನಿಯನ್ನಾಗಿ ಬದಲಾಯಿಸಬೇಕಿದ್ದರೆ, "ಸುಂದರಾಂಗ ಜಾಣ' ಚಿತ್ರವನ್ನ ನೋಡಿ' ಅಂತ ಒಂದೇ ಮಾತಿನಲ್ಲಿ ಕರೆ ನೀಡಿಬಿಟ್ಟರು.. 
ರಮೇಶ್‌ ಮಾತಾಡಿದ್ದು ಕಡಿಮೆಯಾದರೂ, ಏನು ಹೇಳಬೇಕೋ ಎಲ್ಲವನ್ನೂ ಆ ಕಡಿಮೆ ಮಾತಿನಲ್ಲೇ ಹೇಳಿಬಿಟ್ಟಿದ್ದರು. 
ಇನ್ನು ಮಾತಾಡುವುದಕ್ಕೆ ನಿರ್ಮಾಪಕ ರಾಕ್‌ಲೈನ್‌ ವೆಂಕಟೇಶ್‌, ರವಿಶಂಕರ್‌ ಗೌಡ, ವಸಿಷ್ಠ ಸಿಂಹ, ಛಾಯಾಗ್ರಾಹಕ ಮನೋಹರ್‌ ಜೋಷಿ ಎಲ್ಲರೂ ಇದ್ದರು. 
ಇವರ ಜೊತೆಗೆ ಗಣೇಶ್‌ ಸಹ ತಡವಾಗಿ ಬಂದು ಸೇರಿಕೊಂಡರು. 
ಈ ವಾರ ಬಿಡುಗಡೆಯಾಗುತ್ತಿರುವ "ಸುಂದರಾಂಗ ಜಾಣ' ಬಗ್ಗೆ ಎಲ್ಲರೂ ನಾಲ್ಕನಾಲ್ಕು ಮಾತುಗಳನ್ನು ಹೇಳಿದರು.. 
"ಈ ಚಿತ್ರವನ್ನ ರಮೇಶ್‌ ಅರವಿಂದ್‌ ಅವರಿಂದ ಮಾಡಿಸೋಣ ಅಂತ ಸಜೆಸ್ಟ್‌ ಮಾಡಿದ್ದು ಗಣೇಶ್‌. 
ಎರಡನೆಯ ಮಾತೇ ಇಲ್ಲ. 
ತಕ್ಷಣ ಅವರಿಗೆ ಫೋನ್‌ ಮಾಡಿದ್ವಿ, ಅವರು ಬಂದರು. 
ಆ ನಂತರ ಎಲ್ಲವೂ ಟಕ್‌ಟಕ್‌ ಅಂತ ಮುಗಿದೇ ಹೋಯಿತು. 
ಶೂಟಿಂಗ್‌ ಹೇಗಾಯ್ತು, ಆಮೇಲೇನಾಯ್ತು ಯಾವುದೂ ಗೊತ್ತಾಗಲಿಲ್ಲ. 
ಅಷ್ಟು ಸುಲಭವಾಗಿ ಪ್ಲಾನ್‌ ಮಾಡಿದ ರೀತಿ ಮುಗಿದು ಹೋಯಿತು. 
ಚಿತ್ರ ಚೆನ್ನಾಗಿ ಬಂದಿದೆ. 
ಪ್ರತಿಯೊಬ್ಬರೂ ನಗಿಸುತ್ತಾರೆ' ಎಂದು ಪ್ರಮಾಣ ಮಾಡುವಂತೆ ಹೇಳಿದರು ನಿರ್ಮಾಪಕ ರಾಕ್‌ಲೈನ್‌ ವೆಂಕಟೇಶ್‌.. 
ಇದೊಂದು ಸ್ಟ್ರೆಸ್‌ ರಿಲೀಫ್ ಸಿನಿಮಾ ಎನ್ನುತ್ತಾರೆ ಗಣೇಶ್‌. 
"ಪ್ರತಿ ಸನ್ನಿವೇಶದಲ್ಲೂ ನಗುವಿದೆ. 
ಪ್ರತಿ ಡೈಲಾಗ್‌ ನಗು ತರಿಸುತ್ತದೆ. 
ಎಲ್ಲರಿಗೂ ಖುಷಿ ಕೊಡುವಂತ ಚಿತ್ರ ಮಾಡಿದ್ದಾರೆ ರಮೇಶ್‌. 
ಎಲ್ಲಾ ಪಾತ್ರಗಳು ಸಖರ್‌ ನಗಿಸುತ್ತದೆ' ಎಂದರು ಗಣೇಶ್‌. 
ಇಂಥದ್ದೊಂದು ತಂಡವೇ ನೋಡಿದರೆ ಸಾಕು, ಚಿತ್ರ ಹೇಗಿರಬಹುದು ಎಂದು ಅಂದಾಜು ಮಾಡೋಕೆ ಎಂದು ರವಿಶಂಕರ್‌ ಹೇಳಿದರು. 
ರಮೇಶ್‌ ಮತ್ತು ಗಣೇಶ್‌ ಅವರನ್ನು ನೋಡಿಕೊಂಡು ಬೆಳೆದ ನಾವು, ಈಗ ಅವರ ಜೊತೆಗೇ ಕೆಲಸ ಮಾಡುವಂತಾಯ್ತು ಎಂದು ವಸಿಷ್ಠ ಖುಷಿಪಟ್ಟರು. 
ಫ‌ುಟೇಜ್‌ ನೋಡ್ತಾ ನೋಡ್ತಾ ಚಿತ್ರತಂಡದವರು ಸಾಕಷ್ಟು ನಗುತ್ತಿದ್ದರು ಎಂದು ಮನೋಹರ್‌ ಜೋಷಿ, ಚಿತ್ರ ಹೇಗಿರಬಹುದು ಎಂದು ಹಿಂಟ್‌ ಕೊಟ್ಟರು. 
ಅಲ್ಲಿಗೆ "ಸುಂದರಾಂಗ ಜಾಣ' ಚಿತ್ರದ ಬಿಡುಗಡೆ ಪತ್ರಿಕಾಗೋಷ್ಠಿಯೂ ಮುಗಿದಿತ್ತು.. 

--------------------- Summary -----------------------------
ಕ್ಯಾಶ್‌ ಇಲ್ಲ ಅಂತ ಬೋರ್ಡ್‌ ಹಾಕಿರೋ ಎ.ಟಿ.ಎಂ ತರಹ ನಾಯಕನ ತಲೆ ಫ‌ುಲ್‌ ಕ್ಯಾಶ್‌ ಇರೋ ಎ.ಟಿ.ಎಂ ತರಹ ನಾಯಕಿ ಬ್ಲಾಕ್‌ ಮನಿನ ವೈಟ್‌ ಮಾಡೋ ಡೀಲ್‌ ರಾಜನ ತರಹ ರವಿಶಂಕರ್‌ ಗೌಡ ರಿಸರ್ವ್‌ ಬ್ಯಾಂಕ್‌ ಆಫ್ ಇಂಡಿಯಾದ ತರಹ ನಮ್ಮ ನಿರ್ಮಾಪಕ ರಾಕ್‌ಲೈನ್‌ ವೆಂಕಟೇಶ್‌ ಇವರೆಲ್ಲಾ ಏನ್ಮಾಡ್ತಾರೆ ಅಂತ ಕುತೂಹಲದಿಂದ ನೋಡುತ್ತಿರುವ ಶ್ರೀಸಾಮಾನ್ಯನ ಪಾತ್ರದಲ್ಲಿ ನಾನು ಒಂದು ಪ್ರಸಕ್ತ ವಿಷಯವನ್ನಿಟ್ಟುಕೊಂಡು ಸಂದರ್ಭಕ್ಕೆ ಸರಿಯಾಗಿ ಮಾತನಾಡುವುದರಲ್ಲಿ ರಮೇಶ್‌ ಸಖತ್‌ ಫೇಮಸ್ಸು. 
"ದುಃಖ ಎಂಬ ಬ್ಲಾಕ್‌ ಮನಿಯನ್ನ, ಸಂತೋಷ ಎಂಬ ವೈಟ್‌ ಮನಿಯನ್ನಾಗಿ ಬದಲಾಯಿಸಬೇಕಿದ್ದರೆ, "ಸುಂದರಾಂಗ ಜಾಣ' ಚಿತ್ರವನ್ನ ನೋಡಿ' ಅಂತ ಒಂದೇ ಮಾತಿನಲ್ಲಿ ಕರೆ ನೀಡಿಬಿಟ್ಟರು.. 
ಇಂಥದ್ದೊಂದು ತಂಡವೇ ನೋಡಿದರೆ ಸಾಕು, ಚಿತ್ರ ಹೇಗಿರಬಹುದು ಎಂದು ಅಂದಾಜು ಮಾಡೋಕೆ ಎಂದು ರವಿಶಂಕರ್‌ ಹೇಳಿದರು. 
ರಮೇಶ್‌ ಮತ್ತು ಗಣೇಶ್‌ ಅವರನ್ನು ನೋಡಿಕೊಂಡು ಬೆಳೆದ ನಾವು, ಈಗ ಅವರ ಜೊತೆಗೇ ಕೆಲಸ ಮಾಡುವಂತಾಯ್ತು ಎಂದು ವಸಿಷ್ಠ ಖುಷಿಪಟ್ಟರು. 
ಫ‌ುಟೇಜ್‌ ನೋಡ್ತಾ ನೋಡ್ತಾ ಚಿತ್ರತಂಡದವರು ಸಾಕಷ್ಟು ನಗುತ್ತಿದ್ದರು ಎಂದು ಮನೋಹರ್‌ ಜೋಷಿ, ಚಿತ್ರ ಹೇಗಿರಬಹುದು ಎಂದು ಹಿಂಟ್‌ ಕೊಟ್ಟರು. 
