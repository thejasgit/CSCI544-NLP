ಬೆಂಗಳೂರು: ಅಚ್ಚರಿಯ ಬೆಳವಣಿಗೆಯಲ್ಲಿ ಕೇಂದ್ರದ ಮಾಜಿ ಸಚಿವ ಹಾಗೂ ಕಾಂಗ್ರೆಸ್‌ನ ಹಿರಿಯ ಮುಖಂಡ ಸಿ.ಕೆ. 
ಜಾಫ‌ರ್‌ ಷರೀಫ್, ರಾಷ್ಟ್ರಪತಿ ಹುದ್ದೆಗೆ ಆರ್‌ಎಸ್‌ಎಸ್‌ ಸರಸಂಘ ಚಾಲಕ ಮೋಹನ್‌ ಭಾಗವತ್‌ ಅವರಿಗೆ ಬೆಂಬಲ ವ್ಯಕ್ತಪಡಿಸಿದ್ದಾರೆ. 
ಮಹಾರಾಷ್ಟ್ರದ ಶಿವಸೇನೆ ಭಾಗವತ್‌ ಅವರ ಹೆಸರನ್ನು ರಾಷ್ಟ್ರಪತಿ ಹುದ್ದೆಗೆ ತೇಲಿಬಿಟ್ಟ ಬೆನ್ನಲ್ಲೇ ಜಾಫ‌ರ್‌ ಷರೀಫ್ ಅವರೂ ಸಹಮತ ನೀಡಿದ್ದಾರೆ. 
 . 
ಅಷ್ಟೇ ಅಲ್ಲ ಈ ಕುರಿತು ಪ್ರಧಾನಿ  ಮೋದಿಗೆ ಪತ್ರ ಬರೆದು ಮೋಹನ್‌ ಭಾಗವತ್‌ ರಾಷ್ಟ್ರಪತಿ ಹುದ್ದೆಗೆ ಸೂಕ್ತ ವ್ಯಕ್ತಿ ಎಂದು ಬಣ್ಣಿಸಿ ಅವರ ದೇಶಭಕ್ತಿ ಕೊಂಡಾಡಿದ್ದಾರೆ. 
ಜಾಫ‌ರ್‌ ಷರೀಫ್ ಪ್ರಧಾನಿಗೆ ಬರೆದಿ ರುವ ಪತ್ರ ರಾಜ್ಯ ರಾಜಕೀಯದಲ್ಲಿ ಸಂಚ ಲನ ಮೂಡಿಸಿದ್ದು, ಎಸ್‌.ಎಂ. 
ಕೃಷ್ಣ ಹಾದಿ ಯಲ್ಲಿ ಜಾಫ‌ರ್‌ ಷರೀಫ್ ಅವರೂ ಸಾಗಲಿ ದ್ದಾರೆ. 
ಸದ್ಯದಲ್ಲೇ ಅವರೂ ಬಿಜೆಪಿ ಸೇರ್ಪಡೆಯಾಗುವ ಸಾಧ್ಯತೆ ಇದೆ. 
ಈ ಬಗ್ಗೆ ಬಿಜೆಪಿ ಹಿರಿಯ ನಾಯಕರ ಜತೆ ಮಾತುಕತೆ ನಡೆಸಿದ್ದಾರೆ ಎಂಬ ಮಾತುಗಳು ಕೇಳಿಬರುತ್ತಿವೆ.. 
ಆದರೆ, ನಾನು ಮೂಲ ಕಾಂಗ್ರೆಸಿಗ. 
ಕಾಂಗ್ರೆಸ್‌ನಿಂದ ಅಧಿಕಾರ ಅನುಭವಿಸಿದ್ದೇನೆ. 
ಪಕ್ಷ ಬಿಡುವ ಮಾತೇ ಇಲ್ಲ. 
ಬಿಜೆಪಿಗೆ ಸೇರ್ಪಡೆಯಾಗುವುದೂ ಇಲ್ಲ. 
ರಾಷ್ಟ್ರಪತಿ ಹುದ್ದೆ ವಿಚಾರದಲ್ಲಿ ಮೋಹನ್‌ ಭಾಗವತ್‌ ಅವರಿಗೆ ಬೆಂಬಲ ಸೂಚಿಸಿರುವುದು ನನ್ನ ವೈಯಕ್ತಿಕ ಅಭಿಪ್ರಾಯ ಎಂದು ಸಿ.ಕೆ. 
ಜಾಫ‌ರ್‌ ಷರೀಫ್ ಸ್ಪಷ್ಟನೆ ಸಹ ನೀಡಿದ್ದಾರೆ.. 
ಪತ್ರದಲ್ಲಿ ಏನಿದೆ?: ಜಾಫ‌ರ್‌ ಷರೀಫ್ ಮಾ. 
29ರಂದು ಪ್ರಧಾನಿ ನರೇಂದ್ರ ಮೋದಿ ಅವರಿಗೆ ಬರೆದ ಪತ್ರವನ್ನು ಮಾಧ್ಯಮಗಳಿಗೆ ಬಿಡುಗಡೆ ಮಾಡಿದ್ದು, ಎರಡು ಪುಟಗಳ ಸುದೀರ್ಘ‌ ಪತ್ರದಲ್ಲಿ ಮೋಹನ್‌ ಭಾಗವತ್‌ ಅವರ ಗುಣಗಾನ ಮಾಡಿದ್ದಾರೆ.ರಾಷ್ಟ್ರಪತಿ ಹುದ್ದೆಗೆ ಆರೆಸ್ಸೆಸ್‌ ಮುಖ್ಯಸ್ಥ ಮೋಹನ್‌ ಭಾಗವತ್‌ ಹೆಸರು ಕೇಳಿ ಬಂದಿದ್ದು, ಭಾರತದ ಸಂವಿಧಾನದ ಅಡಿ ಯಲ್ಲಿ ಶಾಸಕಾಂಗ, ಕಾರ್ಯಾಂಗ ಮತ್ತು ನ್ಯಾಯಾಂಗ ಕಾರ್ಯ ನಿರ್ವಹಿಸುತ್ತಿದೆ. 
ಭಾರತದ ಪ್ರಜಾಪ್ರಭುತ್ವ ವ್ಯವಸ್ಥೆಯಲ್ಲಿ ಶಿಕ್ಷಣ ಪಡೆಯಲು ಅನೇಕ ಮಾದರಿಯ ಶಾಲೆಗಳಿವೆ. 
ಮೋಹನ್‌ ಭಾಗವತ್‌ ಒಂದು ವಿಚಾರಕ್ಕೆ ಸಂಬಂಧಿಸಿದ ಶಾಲೆಯಲ್ಲಿ ಶಿಕ್ಷಣ ಪಡೆದಿರಬಹುದು. 
ಆದರೆ, ಅವರ ದೇಶಪ್ರೇಮದ ಬಗ್ಗೆ ಯಾರೂ ಸಂಶಯ ವ್ಯಕ್ತಪಡಿಸುವ ಹಾಗಿಲ್ಲ. 
ದೇಶದ ಬಗ್ಗೆ ಅವ ರಿಗಿರುವ ಪ್ರೀತಿ, ಪ್ರಜಾಪ್ರಭುತ್ವದ ಮೇಲೆ  ಗೌರವ, ಸಂವಿಧಾನದ ಬಗೆಗಿನ ಬದ್ಧತೆ ಯನ್ನು ತಳ್ಳಿಹಾಕುವಂತಿಲ್ಲ. 
. 
ಬಾಂಗ್ಲಾ ದೇಶದ ಯುದ್ಧದ ಅನಂತರ ದೇಶದ ಹಿತದೃಷ್ಟಿಯಿಂದ ಆರ್‌ಎಸ್‌ಎಸ್‌, ಅಂದಿನ ಪ್ರಧಾನಿ ಇಂದಿರಾ ಗಾಂಧಿಯವರನ್ನು ಬೆಂಬಲಿಸಿತ್ತು. 
ಭಾಗವತ್‌ ಅವರ ನೇಮಕ ಮಾಡುವ  ವಿಚಾರದಲ್ಲಿ ಯಾರೂ ಸಣ್ಣತನ ತೋರಬಾರದು. 
ಮೋಹನ್‌ ಭಾಗವತ್‌ ಅವರನ್ನು ರಾಷ್ಟ್ರಪತಿ ಹುದ್ದೆಗೆ ನೇಮಿಸುವ ಬಗ್ಗೆ ಅನಗತ್ಯ ಗೊಂದಲ ಸೃಷ್ಟಿಸುವ ಅಗತ್ಯವಿಲ್ಲ. 
ದೇಶದ ಪ್ರಜಾಪ್ರಭುತ್ವ ಮತ್ತು ದೇಶದ ಕಲ್ಯಾಣಕ್ಕಾಗಿ ಶ್ರಮಿಸುತ್ತಿರುವ ಅವರನ್ನು ವಿರೋಧಿಸುವವರು ವಿಶಾಲ ಹೃದಯಿಗಳಾಗಿ ಆಲೋಚಿಸಬೇಕು. 
ಮೋಹನ್‌ ಭಾಗವತ್‌ ಅವರ ಆಯ್ಕೆಯ ಕುರಿತು ಮುಸಲ್ಮಾನ ಸಮುದಾಯದವರು ಆತಂಕ ಪಡುವ ಅಗತ್ಯವಿಲ್ಲ. 
 ಪ್ರಜಾಪ್ರಭುತ್ವ ಮತ್ತು ಜಾತ್ಯತೀತ ಮೌಲ್ಯಗಳನ್ನು ಬೆಂಬಲಿಸುವ ಮತ್ತು ಸಕಾರಾತ್ಮಕವಾಗಿ ಚಿಂತಿಸುವ ಎಲ್ಲ ರಾಜಕೀಯ ಪಕ್ಷಗಳೂ ನನ್ನ ಈ ಆಲೋಚನೆಯನ್ನು ಬೆಂಬಲಿಸುತ್ತವೆ. 
. 
ದೇಶದಲ್ಲಿ ಗ್ರಾಮ ಪಂಚಾಯತ್‌ನಿಂದ ಸಂಸತ್ತಿನ ವರೆಗೂ ಏಕಕಾಲದಲ್ಲಿ ಚುನಾವಣೆ ನಡೆಸುವ ನಿಮ್ಮ (ಪ್ರಧಾನಿ ನರೇಂದ್ರಮೋದಿ) ಆಲೋಚನೆಗೆ ನನ್ನ ಬೆಂಬಲವಿದೆ. 
ಮೇಲಿಂದ ಮೇಲೆ ಚುನಾವಣೆ ನಡೆಯುತ್ತಿರುವುದರಿಂದ ದೇಶದಲ್ಲಿ ಅನಗತ್ಯವಾಗಿ ಹಣ ಮತ್ತು ಶ್ರಮ ವ್ಯರ್ಥವಾಗುವುದಲ್ಲದೇ, ದೇಶದ ಅಭಿವೃದ್ಧಿಗೂ ಮಾರಕವಾಗಿದೆ ಎಂದು ಪತ್ರದಲ್ಲಿ ಅಭಿಪ್ರಾಯಪಟ್ಟಿದ್ದಾರೆ.ಪ್ರಧಾನಿಗೆ ಬರೆದ ಪತ್ರದ ಪ್ರತಿಯನ್ನು ಜಾಫ‌ರ್‌ಷರೀಫ್ ಮೋಹನ್‌ ಭಾಗವತ್‌ ಅವರಿಗೂ ಕಳುಹಿಸಿಕೊಟ್ಟಿದ್ದಾರೆ. 
. 
ಸಿ.ಕೆ. 
ಜಾಫ‌ರ್‌ ಷರೀಫ್ ಅವರು ಆರೆಸ್ಸೆಸ್‌ ಸಂಘಟನೆ ಹಾಗೂ ನಾಯಕರ ಬಗ್ಗೆ ಹೊಗಳಿಕೆ ಮಾತನಾಡುತ್ತಿರುವುದು ಇದೇ ಮೊದಲಲ್ಲ. 
ಈ ಹಿಂದೆ ಅವರು ಕಾಂಗ್ರೆಸ್‌ನ ಸಂಸದರಾಗಿದ್ದಾಗ ಆಗಿನ ಬೆಂಗಳೂರು ಉತ್ತರ ಲೋಕಸಭೆ ಕ್ಷೇತ್ರದ ವ್ಯಾಪ್ತಿಯಲ್ಲಿ ನಡೆದಿದ್ದ "ಆರೆಸ್ಸೆಸ್‌ ಸಮರತಾ ಸಂಗಮ' ಸಮಾವೇಶಕ್ಕೂ ಭೇಟಿ ನೀಡಿದ್ದರು. 
ಕಾಂಗ್ರೆಸ್‌ ಸೇವಾದಳದಂತೆ ಬಿಜೆಪಿಯ ಆರೆಸ್ಸೆಸ್‌ ಒಂದು ಸೇವಾ ಸಂಘಟನೆ ಎಂದು ಹೇಳಿದ್ದರು. 
ಇದಾದ ಅನಂತರ ಒಮ್ಮೆ ಬಸವನಗುಡಿ ನ್ಯಾಶನಲ್‌ ಹೈಸ್ಕೂಲ್‌ ಮೈದಾನದಲ್ಲಿ  ನಡೆದ ಬಿಎಸ್‌ಪಿ ಸಮಾವೇಶದಲ್ಲಿ ಮಾಯಾವತಿ ಅವರ ಭಾಷಣವನ್ನು ಸಭಿಕರ ಸಾಲಿನಲ್ಲಿ ಕುಳಿತು ಆಲಿಸಿದ್ದರು.. 
ಬಿಜೆಪಿ ಸೇರಲ್ಲ,  ಕಾಂಗ್ರೆಸ್‌ ಬಿಡಲ್ಲ  ಮೋಹನ್‌ ಭಾಗವತ್‌  ರಾಷ್ಟ್ರಪತಿ ಹುದ್ದೆಗೆ ಅರ್ಹರು. 
ಇದು ನನ್ನ ವೈಯಕ್ತಿಕ ಅಭಿಪ್ರಾಯ. 
ಕಾಂಗ್ರೆಸ್‌ ನನಗೆ ಎಲ್ಲವನ್ನೂ ಕೊಟ್ಟಿದೆ. 
ನಾನು ಮೂಲ ಕಾಂಗ್ರೆಸಿಗ ಯಾವುದೇ ಕಾರಣಕ್ಕೂ ಪಕ್ಷ ತೊರೆಯುವುದಿಲ್ಲ. 
ನೆಹರೂ, ಗಾಂಧಿ ಕುಟುಂಬಕ್ಕೆ  ನಾನು ಚಿರಋಣಿ. 
ನಾನು ಎಂದೂ ಪಕ್ಷಕ್ಕೆ ದ್ರೋಹ ಮಾಡುವುದಿಲ್ಲ. 
ಎಸ್‌.ಎಂ. 
ಕೃಷ್ಣರಂತೆ ಅಧಿಕಾರ ಅನುಭವಿಸಿ ಪಕ್ಷ ಬಿಡುವುದಿಲ್ಲ. 
ನಾನು ಬಿಜೆಪಿ ಸೇರುವ ಪ್ರಶ್ನೆಯೇ ಇಲ್ಲ. 
ಸಿ.ಕೆ. 
ಜಾಫ‌ರ್‌ ಷರೀಫ್, ಕೇಂದ್ರದ ಮಾಜಿ ಸಚಿವ. 

--------------------- Summary -----------------------------
ಜಾಫ‌ರ್‌ ಷರೀಫ್, ರಾಷ್ಟ್ರಪತಿ ಹುದ್ದೆಗೆ ಆರ್‌ಎಸ್‌ಎಸ್‌ ಸರಸಂಘ ಚಾಲಕ ಮೋಹನ್‌ ಭಾಗವತ್‌ ಅವರಿಗೆ ಬೆಂಬಲ ವ್ಯಕ್ತಪಡಿಸಿದ್ದಾರೆ. 
ಮಹಾರಾಷ್ಟ್ರದ ಶಿವಸೇನೆ ಭಾಗವತ್‌ ಅವರ ಹೆಸರನ್ನು ರಾಷ್ಟ್ರಪತಿ ಹುದ್ದೆಗೆ ತೇಲಿಬಿಟ್ಟ ಬೆನ್ನಲ್ಲೇ ಜಾಫ‌ರ್‌ ಷರೀಫ್ ಅವರೂ ಸಹಮತ ನೀಡಿದ್ದಾರೆ. 
ಅಷ್ಟೇ ಅಲ್ಲ ಈ ಕುರಿತು ಪ್ರಧಾನಿ  ಮೋದಿಗೆ ಪತ್ರ ಬರೆದು ಮೋಹನ್‌ ಭಾಗವತ್‌ ರಾಷ್ಟ್ರಪತಿ ಹುದ್ದೆಗೆ ಸೂಕ್ತ ವ್ಯಕ್ತಿ ಎಂದು ಬಣ್ಣಿಸಿ ಅವರ ದೇಶಭಕ್ತಿ ಕೊಂಡಾಡಿದ್ದಾರೆ. 
ರಾಷ್ಟ್ರಪತಿ ಹುದ್ದೆ ವಿಚಾರದಲ್ಲಿ ಮೋಹನ್‌ ಭಾಗವತ್‌ ಅವರಿಗೆ ಬೆಂಬಲ ಸೂಚಿಸಿರುವುದು ನನ್ನ ವೈಯಕ್ತಿಕ ಅಭಿಪ್ರಾಯ ಎಂದು ಸಿ.ಕೆ. 
29ರಂದು ಪ್ರಧಾನಿ ನರೇಂದ್ರ ಮೋದಿ ಅವರಿಗೆ ಬರೆದ ಪತ್ರವನ್ನು ಮಾಧ್ಯಮಗಳಿಗೆ ಬಿಡುಗಡೆ ಮಾಡಿದ್ದು, ಎರಡು ಪುಟಗಳ ಸುದೀರ್ಘ‌ ಪತ್ರದಲ್ಲಿ ಮೋಹನ್‌ ಭಾಗವತ್‌ ಅವರ ಗುಣಗಾನ ಮಾಡಿದ್ದಾರೆ.ರಾಷ್ಟ್ರಪತಿ ಹುದ್ದೆಗೆ ಆರೆಸ್ಸೆಸ್‌ ಮುಖ್ಯಸ್ಥ ಮೋಹನ್‌ ಭಾಗವತ್‌ ಹೆಸರು ಕೇಳಿ ಬಂದಿದ್ದು, ಭಾರತದ ಸಂವಿಧಾನದ ಅಡಿ ಯಲ್ಲಿ ಶಾಸಕಾಂಗ, ಕಾರ್ಯಾಂಗ ಮತ್ತು ನ್ಯಾಯಾಂಗ ಕಾರ್ಯ ನಿರ್ವಹಿಸುತ್ತಿದೆ. 
ಮೇಲಿಂದ ಮೇಲೆ ಚುನಾವಣೆ ನಡೆಯುತ್ತಿರುವುದರಿಂದ ದೇಶದಲ್ಲಿ ಅನಗತ್ಯವಾಗಿ ಹಣ ಮತ್ತು ಶ್ರಮ ವ್ಯರ್ಥವಾಗುವುದಲ್ಲದೇ, ದೇಶದ ಅಭಿವೃದ್ಧಿಗೂ ಮಾರಕವಾಗಿದೆ ಎಂದು ಪತ್ರದಲ್ಲಿ ಅಭಿಪ್ರಾಯಪಟ್ಟಿದ್ದಾರೆ.ಪ್ರಧಾನಿಗೆ ಬರೆದ ಪತ್ರದ ಪ್ರತಿಯನ್ನು ಜಾಫ‌ರ್‌ಷರೀಫ್ ಮೋಹನ್‌ ಭಾಗವತ್‌ ಅವರಿಗೂ ಕಳುಹಿಸಿಕೊಟ್ಟಿದ್ದಾರೆ. 
