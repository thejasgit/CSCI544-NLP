ಬೆಂಗಳೂರು: ಪಶುಸಂಗೋಪನಾ ಇಲಾಖೆಯು ಪಶುಪಾಲನಾ ಮತ್ತು ಪಶುವೈದ್ಯಕೀಯ ಸೇವಾ ಇಲಾಖೆಯಾಗಿ ಪುನಾರಚನೆಗೊಂಡು ಐದು ವರ್ಷ ವಾಗಿದೆ, ಇದಕ್ಕೆ ತಕ್ಕಂತೆ ವೃಂದ ಮತ್ತು ನೇಮಕಾತಿ ನಿಯಮಗಳನ್ನು ರಚಿಸಿ ಸಚಿವ ಸಂಪುಟ ಅನುಮೋದನೆ ಪಡೆದು ವರ್ಷ ಕಳೆದರೂ ಅಂತಿಮ ಅಧಿಸೂಚನೆ ಹೊರಡಿಸಲು ಸರ್ಕಾರ ಮೀನಮೇಷ ಎಣಿಸುತ್ತಿದೆ. 
ಇದರಿಂದ ಅಸಮಾಧಾನಗೊಂಡಿರುವ ಪಶುಸಂಗೋಪನಾ ಇಲಾಖೆಯಅಧಿಕಾರಿಗಳು ಮತ್ತು ನೌಕರರು ಜಾನುವಾರು ಸಾಮೂಹಿಕ ಲಸಿಕಾ ಕಾರ್ಯಕ್ರಮವನ್ನೇ ಬಹಿಷ್ಕರಿಸುವ ಎಚ್ಚರಿಕೆ ನೀಡಿದ್ದಾರೆ.. 
2012ರಲ್ಲಿ ಪಶುಪಾಲನಾ ಮತ್ತು ಪಶುವೈದ್ಯಕೀಯ ಸೇವಾ ಇಲಾಖೆ ಪುನಾರಚನೆಗೊಂಡಿದೆ. 
ಇದಕ್ಕೆ ತಕ್ಕಂತೆ ವೃಂದ ಮತ್ತು ನೇಮಕಾತಿ ನಿಯಮಗಳನ್ನು ಬದಲಾಯಿಸಲಾಗಿದೆ. 
ಈ ನಿಯಮಗಳಿಗೆ 2016ರಲ್ಲಿಯೇ ಸಂಪುಟದ ಅನುಮೋದನೆ ಸಿಕ್ಕಿದೆ. 
ಆದರೆ ಅಂತಿಮ ಅಧಿಸೂಚನೆ ಪ್ರಕಟವಾಗದೆ ಕಳೆದ ಐದು ವರ್ಷಗಳಿಂದ ಇಲಾಖೆಗೆ ದಿಕ್ಕು ದೆಸೆ ಇಲ್ಲದಂತಾಗಿದೆ. 
ಇದರಿಂದಾಗಿ 10 ಸಾವಿರಕ್ಕೂ ಹೆಚ್ಚು ಅಧಿಕಾರಿ-ನೌಕರರು ಪದನ್ನೋತಿಯಿಂದ ವಂಚಿತರಾಗಿದ್ದಾರೆ. 
ಅಲ್ಲದೇ ಸಾವಿರಾರು ಹುದ್ದೆಗಳು ಖಾಲಿ ಉಳಿಯಲೂ ಕಾರಣವಾಗಿದೆ.. 
ವೃಂದ ಮತ್ತು ನೇಮಕಾತಿ ನಿಯಮಗಳ ಅಂತಿಮ ಅಧಿಸೂಚನೆ ಹೊರಡಿಸುವಂತೆ ವರ್ಷದಿಂದ ಮನವಿ ಸಲ್ಲಿಸಿ ಬೇಸತ್ತಿರುವ ಪಶುಪಾಲನಾ ಇಲಾಖೆ ಸಿಬ್ಬಂದಿ ಏ.6ರೊಳಗೆ ಅಂತಿಮ ಅಧಿಸೂಚನೆ ಹೊರಡಿಸದಿದ್ದರೆ ಏ.7ರಿಂದ ಆರಂಭವಾಗಲಿರುವ ಕಾಲು-ಬಾಯಿ ರೋಗ ತಡೆಗೆ ಹಾಕುವ ಸಾಮೂಹಿಕ ಲಸಿಕಾ ಕಾರ್ಯಕ್ರಮವನ್ನು ಬಹಿಷ್ಕರಿಸುವ ಎಚ್ಚರಿಕೆಯನ್ನು ರವಾನಿಸಿದ್ದಾರೆ. 
ಲಸಿಕಾ ಕಾರ್ಯಕ್ರಮ ಬಹಿಷ್ಕಾರದಿಂದ ರಾಜ್ಯದಲ್ಲಿರುವ ಒಂದುಕೋಟಿ ಜಾನುವಾರುಗಳು (ಆಕಳು, ಎತ್ತು, ಕರು) ಕಾಲು-ಬಾಯಿ ಬೇನೆ ಲಸಿಕೆಯಿಂದ ವಂಚಿತವಾಗಲಿವೆ. 
ಕಾಲು-ಬಾಯಿ ರೋಗ ತಡೆಗಟ್ಟಲು ವರ್ಷದಲ್ಲಿ ಎರಡು ಬಾರಿ (ಏಪ್ರಿಲ್‌ ಮತ್ತು ಆಕ್ಟೋಬರ್‌) ಲಸಿಕೆ ಹಾಕಿಸಲೇಬೇಕು. 
ಏ.7ರಿಂದ ಮೊದಲ ಹಂತದ ಲಸಿಕಾ ಕಾರ್ಯಕ್ರಮ ಆರಂಭವಾಗಲಿದ್ದು, ಲಸಿಕೆ ಹಾಕಿಸದಿದ್ದರೆ ಮಳೆಗಾಲದಲ್ಲಿ ಕಾಲು-ಬಾಯಿ ರೋಗ ಉಲ್ಬಣಿಸುತ್ತದೆ. 
. 
ಇಲಾಖೆ ಪುನಾರಚನೆ ಯಾಕಾಯ್ತು?: ಪಶುಸಂಗೋಪನಾ ಇಲಾಖೆಗೆ ಕಾಯಕಲ್ಪ ನೀಡಲು 2011ರಲ್ಲಿ ಹಿರಿಯ ಐಎಎಸ್‌ ಅಧಿಕಾರಿ ಮೀರಾ ಸೆಕ್ಸೆನಾ ನೇತೃತ್ವದಲ್ಲಿ ಸಮಿತಿ ರಚಿಸಲಾಗಿತ್ತು. 
2102ರಲ್ಲಿ ಸಮಿತಿ ನೀಡಿದ ವರದಿಯಂತೆ ಇಲಾಖೆಯನ್ನು ಪುನಾರಚಿಸಲಾಯಿತು. 
ಬದಲಾದ ಇಲಾಖೆಗೆ ತಕ್ಕಂತೆ ವೃಂದ ಮತ್ತು ನೇಮಕಾತಿ ನಿಯಮಗಳನ್ನು ರಚಿಸಿ 2016ರಲ್ಲಿ ಸಚಿವ ಸಂಪುಟದ ಒಪ್ಪಿಗೆ ಪಡೆಯಲಾಗಿತ್ತು.. 
ವೃಂದ, ನೇಮಕಾತಿ ನಿಯಮಗಳ ಅಧಿಸೂಚನೆ ಹೊರಡಿಸುವಂತೆ ಹತ್ತಾರು ಬಾರಿ ಮಾಡಿರುವ ಮನವಿಗೆ ಸರ್ಕಾರ ಕಿವಿಗೊಟ್ಟಿಲ್ಲ. 
ಹಾಗಾಗಿ ಏ.6ರವರೆಗೆ ಗಡುವು ನೀಡಲಾಗಿದೆ. 
ಸರ್ಕಾರ ಸ್ಪಂದಿಸದಿದ್ದರೆ ಏ.7ರಿಂದ ಆರಂಭವಾಗುವ ಕಾಲು-ಬಾಯಿ ರೋಗ ಸಾಮೂಹಿಕ ಲಸಿಕಾ ಕಾರ್ಯಕ್ರಮವನ್ನು ಬಹಿಷ್ಕರಿಸಲಾಗುವುದು. 
. 
ಡಾ. 
ಶಿವಶರಣಪ್ಪ ಜಿ. 
ಯಲಗೋಡ, ಅಧ್ಯಕ್ಷರು, ಕರ್ನಾಟಕ ಪಶುವೈದ್ಯಕೀಯ ಸಂಘ. 

--------------------- Summary -----------------------------
ಬೆಂಗಳೂರು: ಪಶುಸಂಗೋಪನಾ ಇಲಾಖೆಯು ಪಶುಪಾಲನಾ ಮತ್ತು ಪಶುವೈದ್ಯಕೀಯ ಸೇವಾ ಇಲಾಖೆಯಾಗಿ ಪುನಾರಚನೆಗೊಂಡು ಐದು ವರ್ಷ ವಾಗಿದೆ, ಇದಕ್ಕೆ ತಕ್ಕಂತೆ ವೃಂದ ಮತ್ತು ನೇಮಕಾತಿ ನಿಯಮಗಳನ್ನು ರಚಿಸಿ ಸಚಿವ ಸಂಪುಟ ಅನುಮೋದನೆ ಪಡೆದು ವರ್ಷ ಕಳೆದರೂ ಅಂತಿಮ ಅಧಿಸೂಚನೆ ಹೊರಡಿಸಲು ಸರ್ಕಾರ ಮೀನಮೇಷ ಎಣಿಸುತ್ತಿದೆ. 
ಇದರಿಂದ ಅಸಮಾಧಾನಗೊಂಡಿರುವ ಪಶುಸಂಗೋಪನಾ ಇಲಾಖೆಯಅಧಿಕಾರಿಗಳು ಮತ್ತು ನೌಕರರು ಜಾನುವಾರು ಸಾಮೂಹಿಕ ಲಸಿಕಾ ಕಾರ್ಯಕ್ರಮವನ್ನೇ ಬಹಿಷ್ಕರಿಸುವ ಎಚ್ಚರಿಕೆ ನೀಡಿದ್ದಾರೆ.. 
ವೃಂದ ಮತ್ತು ನೇಮಕಾತಿ ನಿಯಮಗಳ ಅಂತಿಮ ಅಧಿಸೂಚನೆ ಹೊರಡಿಸುವಂತೆ ವರ್ಷದಿಂದ ಮನವಿ ಸಲ್ಲಿಸಿ ಬೇಸತ್ತಿರುವ ಪಶುಪಾಲನಾ ಇಲಾಖೆ ಸಿಬ್ಬಂದಿ ಏ.6ರೊಳಗೆ ಅಂತಿಮ ಅಧಿಸೂಚನೆ ಹೊರಡಿಸದಿದ್ದರೆ ಏ.7ರಿಂದ ಆರಂಭವಾಗಲಿರುವ ಕಾಲು-ಬಾಯಿ ರೋಗ ತಡೆಗೆ ಹಾಕುವ ಸಾಮೂಹಿಕ ಲಸಿಕಾ ಕಾರ್ಯಕ್ರಮವನ್ನು ಬಹಿಷ್ಕರಿಸುವ ಎಚ್ಚರಿಕೆಯನ್ನು ರವಾನಿಸಿದ್ದಾರೆ. 
ಬದಲಾದ ಇಲಾಖೆಗೆ ತಕ್ಕಂತೆ ವೃಂದ ಮತ್ತು ನೇಮಕಾತಿ ನಿಯಮಗಳನ್ನು ರಚಿಸಿ 2016ರಲ್ಲಿ ಸಚಿವ ಸಂಪುಟದ ಒಪ್ಪಿಗೆ ಪಡೆಯಲಾಗಿತ್ತು.. 
