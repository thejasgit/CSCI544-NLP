ಇಂಡಿಯನ್‌ ವೆಲ್ಸ್‌: ಆಸ್ಟ್ರೇಲಿಯನ್‌ ಓಪನ್‌ ಚಾಂಪಿಯನ್‌ ರೋಜರ್‌ ಫೆಡರರ್‌, ಹಾಲಿ ಚಾಂಪಿಯನ್‌ ನೊವಾಕ್‌ ಜೊಕೋವಿಕ್‌ 'ಇಂಡಿಯನ್‌ ವೆಲ್ಸ್‌ ಟೆನಿಸ್‌ ಪಂದ್ಯಾವಳಿ'ಯ 3ನೇ ಸುತ್ತಿಗೆ ಪ್ರಯಾಣ ಬೆಳೆಸಿದ್ದಾರೆ. 
ವನಿತಾ ವಿಭಾಗದಲ್ಲಿ ಫ್ರೆಂಚ್‌ ಓಪನ್‌ ಚಾಂಪಿಯನ್‌ ಗಾರ್ಬಿನ್‌ ಮುಗುರುಜಾ 4ನೇ ಸುತ್ತು ತಲುಪಿದ್ದಾರೆ. 
ರವಿವಾರ ರಾತ್ರಿ ನಡೆದ ದ್ವಿತೀಯ ಸುತ್ತಿನ ಸ್ಪರ್ಧೆಯಲ್ಲಿ 'ಸ್ವಿಸ್‌ ಗ್ರೇಟ್‌' ರೋಜರ್‌ ಫೆಡರರ್‌ ಫ್ರಾನ್ಸ್‌ನ ಸ್ಟೀಫ‌ನ್‌ ರಾಬರ್ಟ್‌ ಅವರನ್ನು 6-2, 6-1 ಅಂತರದಿಂದ ಸುಲಭದಲ್ಲಿ ಮಣಿಸಿದರು. 
ಫೆಡರರ್‌ - ರಾಬರ್ಟ್‌ ನಡುವಿನ ಈ ಮೊದಲ ಮುಖಾಮುಖೀ ಕೇವಲ 51 ನಿಮಿಷಗಳಲ್ಲಿ ಮುಗಿಯಿತು.. 
ರೋಜರ್‌ ಫೆಡರರ್‌ ಇನ್ನು ಅಮೆರಿಕದ ಸ್ಟೀವ್‌ ಜಾನ್ಸನ್‌ ಅವರನ್ನು ಎದುರಿಸಲಿದ್ದಾರೆ. 
ಜಾನ್ಸನ್‌ ಭಾರೀ ಹೋರಾಟದ ಬಳಿಕ ದಕ್ಷಿಣ ಆಫ್ರಿಕಾದ ಕೆವಿನ್‌ ಆ್ಯಂಡರ್ಸನ್‌ ವಿರುದ್ಧ 6-4, 3-6, 7-6 (7-4) ಅಂತರದ ಜಯ ಸಾಧಿಸಿದರು. 
ವಿಶ್ವದ ನಂ.2 ಟೆನಿಸಿಗ ನೊವಾಕ್‌ ಜೊಕೋವಿಕ್‌ ಬ್ರಿಟನ್ನಿನ 46ನೇ ಶ್ರೇಯಾಂಕದ ಕೈಲ್‌ ಎಡ್ಮಂಡ್‌ ಅವರನ್ನು 6-4, 7-6 (7-5) ಅಂತರದಿಂದ ಹಿಮ್ಮೆಟ್ಟಿಸಿದರು. 
3ನೇ ಸುತ್ತಿನಲ್ಲಿ ಜೊಕೋವಿಕ್‌ ಆರ್ಜೆಂಟೀನಾದ ಜುವಾನ್‌ ಮಾರ್ಟಿನ್‌ ಡೆಲ್‌ ಪೊಟ್ರೊ ವಿರುದ್ಧ ಸೆಣಸುವರು. 
ಡೆಲ್‌ ಪೊಟ್ರೊ 7-6 (7-5), 6-3ರಿಂದ ತಮ್ಮದೇ ದೇಶದ ಫೆಡ್ರಿಕೊ ಡೆಲ್‌ ಬೋನಿಸ್‌ ಅವರಿಗೆ ಸೋಲುಣಿಸಿದರು.. 
ಮುಗುರುಜಾ 4ನೇ ಸುತ್ತಿಗೆಫ್ರೆಂಚ್‌ ಓಪನ್‌ ಚಾಂಪಿಯನ್‌, ಸ್ಪೇನಿನ ಗಾರ್ಬಿನ್‌ ಮುಗುರುಜಾ ವನಿತಾ ಸಿಂಗಲ್ಸ್‌ನಲ್ಲಿ ಬಹಳ ಕಷ್ಟದಿಂದ 4ನೇ ಸುತ್ತು ಪ್ರವೇಶಿಸಿದ್ದಾರೆ. 
ಅವರು ರವಿವಾರ ರಾತ್ರಿಯ ಸ್ಪರ್ಧೆಯಲ್ಲಿ ಅಮೆರಿಕದ 17ರ ಹರೆಯದ ಆಟಗಾರ್ತಿ ಕೈಲಾ ಡೇ ವಿರುದ್ಧ ಭಾರೀ ಬೆವರಿಳಿಸಿಕೊಂಡು 3-6, 7-5, 6-2 ಅಂತರದ ಜಯ ಸಾಧಿಸಿ ನಿಟ್ಟುಸಿರೆಳೆದರು.. 

--------------------- Summary -----------------------------
ಇಂಡಿಯನ್‌ ವೆಲ್ಸ್‌: ಆಸ್ಟ್ರೇಲಿಯನ್‌ ಓಪನ್‌ ಚಾಂಪಿಯನ್‌ ರೋಜರ್‌ ಫೆಡರರ್‌, ಹಾಲಿ ಚಾಂಪಿಯನ್‌ ನೊವಾಕ್‌ ಜೊಕೋವಿಕ್‌ 'ಇಂಡಿಯನ್‌ ವೆಲ್ಸ್‌ ಟೆನಿಸ್‌ ಪಂದ್ಯಾವಳಿ'ಯ 3ನೇ ಸುತ್ತಿಗೆ ಪ್ರಯಾಣ ಬೆಳೆಸಿದ್ದಾರೆ. 
ರವಿವಾರ ರಾತ್ರಿ ನಡೆದ ದ್ವಿತೀಯ ಸುತ್ತಿನ ಸ್ಪರ್ಧೆಯಲ್ಲಿ 'ಸ್ವಿಸ್‌ ಗ್ರೇಟ್‌' ರೋಜರ್‌ ಫೆಡರರ್‌ ಫ್ರಾನ್ಸ್‌ನ ಸ್ಟೀಫ‌ನ್‌ ರಾಬರ್ಟ್‌ ಅವರನ್ನು 6-2, 6-1 ಅಂತರದಿಂದ ಸುಲಭದಲ್ಲಿ ಮಣಿಸಿದರು. 
ಮುಗುರುಜಾ 4ನೇ ಸುತ್ತಿಗೆಫ್ರೆಂಚ್‌ ಓಪನ್‌ ಚಾಂಪಿಯನ್‌, ಸ್ಪೇನಿನ ಗಾರ್ಬಿನ್‌ ಮುಗುರುಜಾ ವನಿತಾ ಸಿಂಗಲ್ಸ್‌ನಲ್ಲಿ ಬಹಳ ಕಷ್ಟದಿಂದ 4ನೇ ಸುತ್ತು ಪ್ರವೇಶಿಸಿದ್ದಾರೆ. 
ಅವರು ರವಿವಾರ ರಾತ್ರಿಯ ಸ್ಪರ್ಧೆಯಲ್ಲಿ ಅಮೆರಿಕದ 17ರ ಹರೆಯದ ಆಟಗಾರ್ತಿ ಕೈಲಾ ಡೇ ವಿರುದ್ಧ ಭಾರೀ ಬೆವರಿಳಿಸಿಕೊಂಡು 3-6, 7-5, 6-2 ಅಂತರದ ಜಯ ಸಾಧಿಸಿ ನಿಟ್ಟುಸಿರೆಳೆದರು.. 
