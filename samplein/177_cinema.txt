"ನಾವೆಲ್ಲರೂ ಕಾಮನ್‌ಮ್ಯಾನ್‌. 
ಅಂತಹ ಕಾಮನ್‌ ಮ್ಯಾನ್‌ ಕುರಿತ ಸಿನಿಮಾವಿದು ...' - ಹೀಗೆಂದರು ಶಿವರಾಜಕುಮಾರ್‌. 
ಅವರು ಹೇಳಿದ್ದು "ಶ್ರೀಕಂಠ" ಚಿತ್ರದ ಕುರಿತಾಗಿ. 
ಈ ಚಿತ್ರಕ್ಕೆ "ಕಾಮನ್‌ ಮ್ಯಾನ್‌' ಎಂಬ ಟ್ಯಾಗ್‌ಲೈನ್‌ ಇದೆ. 
ಸಿನಿಮಾ ಕೂಡಾ ಅದೇ ರೀತಿ ಇದೆಯಂತೆ. 
"ಇವತ್ತು ಯಾರು ಎಷ್ಟೇ ದೊಡ್ಡ ಸ್ಥಾನದಲ್ಲಿರಬಹುದು. 
ಆದರೆ ಅವರು ಕಾಮನ್‌ ಮ್ಯಾನ್‌ ಆಗಿದ್ದೇ ಆ ಸ್ಥಾನಕ್ಕೇರಿರುತ್ತಾರೆ. 
ಹಾಗೆ ನೋಡಿದರೆ ನಾವೆಲ್ಲರೂ ಕಾಮನ್‌ ಮ್ಯಾನ್‌. 
ಅಂತಹ ಒಂದು ಸಬೆjಕ್ಟ್ "ಶ್ರೀಕಂಠ' ಸಿನಿಮಾದ್ದು. 
ಒಂದು ವಿಭಿನ್ನವಾದ ಪಾತ್ರ ಸಿಕ್ಕಿದೆ' ಎಂದು "ಶ್ರೀಕಂಠ' ಚಿತ್ರದ ಬಗ್ಗೆ ಹೇಳಿದರು. 
 ಇನ್ನು, "ಶ್ರೀಕಂಠ' ಚಿತ್ರ ತಡವಾಗುತ್ತಿರುವಾಗ ಸಿಟ್ಟಾಗಿದ್ದು ಉಂಟಂತೆ.. 
"ಸಿನಿಮಾ ತಡವಾಗುತ್ತಿರುವಾಗ ನಾನು ಸಾಕಷ್ಟು ಬಾರಿ ಬೈದಿದ್ದೂ ಇದೆ. 
ಯಾಕಾಗಿ ತಡವಾಗುತ್ತಿದೆ, ಏನು ಸಮಸ್ಯೆ ಎಂದು ಕರೆದು ಕೇಳುತ್ತಿದ್ದೆ. 
ಏಕೆಂದರೆ ಒಂದು ಒಳ್ಳೆಯ ಸಿನಿಮಾ ಹೆಚ್ಚು ತಡವಾಗಿ ಬರಬಾರದು ಎಂಬ ಆಸೆ ನನ್ನದು. 
ಈ ಸಿನಿಮಾದ ಒಂದು ಪ್ಲಸ್‌ ಪಾಯಿಂಟ್‌ ಎಂದರೆ ತುಂಬಾ ಪಾಸಿಟಿವ್‌ ಎನರ್ಜಿ ಇರುವ ಸಿನಿಮಾವಿದು. 
ಪ್ರತಿ ದೃಶ್ಯದಲ್ಲೂ ಇಡೀ ಚಿತ್ರತಂಡ ತುಂಬಾ ಆಸಕ್ತಿಯಿಂದ ಭಾಗವಹಿಸುತ್ತಿತ್ತು' ಎಂದರು ಶಿವರಾಜಕುಮಾರ್‌. 
ಅಂದಹಾಗೆ, ಚಿತ್ರದ ಒಂದು ಹಾಡನ್ನು ಶಿವರಾಜಕುಮಾರ್‌ ಹಾಡಿದ್ದಾರೆ. 
ಯಾವುದಾದರೊಂದು ಹಾಡು ಹಾಡಬೇಕೆಂದೆನಿಸಿದಾಗ ಚಿತ್ರತಂಡ "ಕಣ್ಣಾಣೆ ...' ಹಾಡನ್ನು ಹಾಡುವಂತೆ ಹೇಳಿತಂತೆ. 
ಅದರಂತೆ ಹಾಡಿದ್ದಾರೆ ಕೂಡಾ. 
ಚಿತ್ರದಲ್ಲಿ ರಾಜ್‌ಕುಮಾರ್‌ ಹಾಗೂ ವಿಷ್ಣುವರ್ಧನ್‌ ಅವರ ಹಾಡುಗಳ ತುಣುಕುಗಳನ್ನು ಬಳಸಿಕೊಳ್ಳಲಾಗಿದೆ ಎಂದರು. 
. 
ಅಂದಹಾಗೆ, ಶಿವರಾಜಕುಮಾರ್‌ "ಶ್ರೀಕಂಠ' ಬಗ್ಗೆ ಮಾತನಾಡಿದ್ದು ಚಿತ್ರದ ಆಡಿಯೋ ಬಿಡುಗಡೆ ಸಮಾರಂಭದಲ್ಲಿ. 
ಕಿಕ್ಕಿರಿದ ಸಭಾಂಗಣದಲ್ಲಿ ಪುನೀತ್‌ರಾಜಕುಮಾರ್‌ ಚಿತ್ರದ ಆಡಿಯೊ ಬಿಡುಗಡೆ ಮಾಡಿ ಚಿತ್ರತಂಡಕ್ಕೆ ಶುಭಕೋರಿದರು. 
"ಶಿವ' ಟೈಟಲ್‌ನ ಸುತ್ತಮುತ್ತ ಬಂದ ಶಿವರಾಜಕುಮಾರ್‌ ಸಿನಿಮಾಗಳು ಹಿಟ್‌ ಆಗಿವೆ. 
ಅದರಂತೆ ಈ ಸಿನಿಮಾ ಕೂಡಾ ಹಿಟ್‌ ಆಗಲಿ ಎಂದು ಶುಭ ಹಾರೈಸಿದರು. 
ವಿನಯ್‌ರಾಜಕುಮಾರ್‌ ಕೂಡಾ ಇದಕ್ಕೆ ಧ್ವನಿಗೂಡಿಸಿದರು. 
ಮನುಗೌಡ ನಿರ್ಮಿಸಿರುವ ಈ ಚಿತ್ರವನ್ನು ಮಂಜು ಸ್ವರಾಜ್‌ ನಿರ್ದೇಶಿಸಿದ್ದಾರೆ. 
ಮಂಜು ಸ್ವರಾಜ್‌ಗೆ ಅವರ ಕನಸು ತೆರೆಮೇಲೆ ಬಂದ ಖುಷಿ ಇದೆಯಂತೆ. 
ಅದಕ್ಕಿಂತ ಹೆಚ್ಚಾಗಿ ಶಿವಣ್ಣ ಜೊತೆ ಕೆಲಸ ಮಾಡಿದ ಖುಷಿ ಇದೆ. 
"ಕಾಮನ್‌ಮ್ಯಾನ್‌ ಕುರಿತ ಸಿನಿಮಾ ಇದಾಗಿದ್ದು, ಶೂರ್‌ಶಾಟ್‌ ಸಿನಿಮಾವಾಗಲಿದೆ ಎಂಬ ವಿಶ್ವಾಸವಿದೆ' ಎಂದರು. 
ನಿರ್ಮಾಪಕ ಮನುಗೌಡ ಕೂಡಾ ಶಿವರಾಜಕುಮಾರ್‌ ಜೊತೆ ಕೆಲಸ ಮಾಡಿದ ಖುಷಿ ಹಂಚಿಕೊಂಡರು. 
ಚಿತ್ರಕ್ಕೆ ಅಜನೀಶ್‌ ಲೋಕನಾಥ್‌ ಸಂಗೀತ ನೀಡಿದ್ದಾರೆ. 
ಅವರ ಜೀವನದಲ್ಲಿ "ಶ್ರೀಕಂಠ' ಒಂದು ಮೈಲಿಗಲ್ಲಾಗಲಿದೆಯಂತೆ. 
ಕಾರ್ಯಕ್ರಮದಲ್ಲಿ ಕರ್ನಾಟಕ ಚಲನಚಿತ್ರ ವಾಣಿಜ್ಯ ಮಂಡಳಿ ಮಾಜಿ ಅಧ್ಯಕ್ಷ ಕೆ.ವಿ.ಚಂದ್ರಶೇಖರ್‌ ಸೇರಿದಂತೆ ಅನೇಕರು ಉಪಸ್ಥಿತರಿದ್ದರು. 
. 
- ರವಿಪ್ರಕಾಶ್‌ ರೈ. 

--------------------- Summary -----------------------------
ಒಂದು ವಿಭಿನ್ನವಾದ ಪಾತ್ರ ಸಿಕ್ಕಿದೆ' ಎಂದು "ಶ್ರೀಕಂಠ' ಚಿತ್ರದ ಬಗ್ಗೆ ಹೇಳಿದರು. 
ಏಕೆಂದರೆ ಒಂದು ಒಳ್ಳೆಯ ಸಿನಿಮಾ ಹೆಚ್ಚು ತಡವಾಗಿ ಬರಬಾರದು ಎಂಬ ಆಸೆ ನನ್ನದು. 
ಅಂದಹಾಗೆ, ಚಿತ್ರದ ಒಂದು ಹಾಡನ್ನು ಶಿವರಾಜಕುಮಾರ್‌ ಹಾಡಿದ್ದಾರೆ. 
ಅಂದಹಾಗೆ, ಶಿವರಾಜಕುಮಾರ್‌ "ಶ್ರೀಕಂಠ' ಬಗ್ಗೆ ಮಾತನಾಡಿದ್ದು ಚಿತ್ರದ ಆಡಿಯೋ ಬಿಡುಗಡೆ ಸಮಾರಂಭದಲ್ಲಿ. 
ಅದರಂತೆ ಈ ಸಿನಿಮಾ ಕೂಡಾ ಹಿಟ್‌ ಆಗಲಿ ಎಂದು ಶುಭ ಹಾರೈಸಿದರು. 
ನಿರ್ಮಾಪಕ ಮನುಗೌಡ ಕೂಡಾ ಶಿವರಾಜಕುಮಾರ್‌ ಜೊತೆ ಕೆಲಸ ಮಾಡಿದ ಖುಷಿ ಹಂಚಿಕೊಂಡರು. 
