"ರೋಗ್‌' ಎಂಬ ಚಿತ್ರವೊಂದು ಬರುತ್ತಿರೋದು ನಿಮಗೆ ಗೊತ್ತೇ ಇದೆ. 
ಈ ಚಿತ್ರದ ಮೂಲಕ ನಿರ್ಮಾಪಕ ಸಿ.ಆರ್‌.ಮನೋಹರ್‌ ಅವರ ಸಹೋದರ ಇಶಾನ್‌ ನಾಯಕರಾಗಿ ಕನ್ನಡ ಹಾಗೂ ತೆಲುಗಿನಲ್ಲಿ ಲಾಂಚ್‌ ಆಗುತ್ತಿದ್ದು, ಈ ಚಿತ್ರವನ್ನು ತೆಲುಗಿನ ಸ್ಟಾರ್‌ ಡೈರೆಕ್ಟರ್‌ ಪುರಿ ಜಗನ್ನಾಥ್‌ ನಿರ್ದೇಶನ ಮಾಡುತ್ತಿದ್ದಾರೆ. 
ಪುರಿ ಜಗನ್ನಾಥ್‌ ಅವರಿಂದ ಲಾಂಚ್‌ ಆಗಬೇಕು, ಅವರಿಂದ ಸಿನಿಮಾ ಮಾಡಿಸಬೇಕೆಂದು ಕಾಯುವವರ ಸಂಖ್ಯೆ ಬೇಜಾನ್‌ ಇದೆ.. 
ಆದರೆ, ಪುರಿ ಜಗನ್ನಾಥ್‌ ಮಾತ್ರ ಅಷ್ಟು ಸುಲಭದಲ್ಲಿ ಸಿನಿಮಾಗಳನ್ನು ಒಪ್ಪೋದಿಲ್ಲ. 
ಹೀಗಿರುವಾಗ ಹೊಸ ಹುಡುಗ ಇಶಾನ್‌ನನ್ನು ಕನ್ನಡ ಹಾಗೂ ತೆಲುಗಿನಲ್ಲಿ ಲಾಂಚ್‌ ಮಾಡಲು ಪುರಿ ಒಪ್ಪಲು ಕಾರಣವೇನು ಎಂಬ ಪ್ರಶ್ನೆ ಅನೇಕರಲ್ಲಿದೆ. 
ಆ ಪ್ರಶ್ನೆಗೆ ಉತ್ತರ ನಟಿ ರಕ್ಷಿತಾ. 
ಪುರಿ ಜಗನ್ನಾಥ್‌ ಕನ್ನಡದಲ್ಲಿ ಪುನೀತ್‌ ರಾಜಕುಮಾರ್‌ ಅವರ "ಅಪ್ಪು' ಸಿನಿಮಾದ ನಂತರ ಬೇರೆ ಯಾವುದೇ ಸಿನಿಮಾಗಳನ್ನು ಮಾಡಿರಲಿಲ್ಲ.. 
ಈಗ ಸುಮಾರು 15 ವರ್ಷಗಳ ನಂತರ ಮತ್ತೆ ಬಂದಿದ್ದಾರೆ. 
ಅದಕ್ಕೆ ಕಾರಣ ನಟಿ ರಕ್ಷಿತಾ ಅವರು ಹೇಳಿದ ಮಾತು. 
ಅದೊಂದು ದಿನ ಸಿ.ಮನೋಹರ್‌ ಹೀಗೆ ಮಾತನಾಡುತ್ತಾ, "ನನ್ನ ತಮ್ಮನನ್ನು ಹೀರೋ ಆಗಿ ಲಾಂಚ್‌ ಮಾಡಬೇಕೆಂದಿದ್ದೇನೆ.ಯಾವ ನಿರ್ದೇಶಕರಿಂದ ಮಾಡಿಸೋದು' ಎಂದಾಗ ಅಲ್ಲೇ ಇದ್ದ ರಕ್ಷಿತಾ ಅವರು ಪುರಿ ಜಗನ್ನಾಥ್‌ ಅವರಿಂದ ಮಾಡಿಸೋಣ ಅಂತಾರೆ. 
ಈ ಮಾತು ಕೇಳಿ ಮನೋಹರ್‌ಗೆ ಒಂದು ಕ್ಷಣ ಶಾಕ್‌.. 
ಅಷ್ಟು ದೊಡ್ಡ ನಿರ್ದೇಶಕರು ಹೊಸ ಹುಡುಗನನ್ನು ಲಾಂಚ್‌ ಮಾಡುತ್ತಾರಾ? ನಾವು ಕರೆದರೆ ಬರುತ್ತಾರಾ? ಎಂಬ ಅನುಮಾನ ವ್ಯಕ್ತಪಡಿಸುತ್ತಾರೆ. 
ಆ ಕೂಡಲೇ ರಕ್ಷಿತಾ ನೇರವಾಗಿ ಪುರಿ ಜಗನ್ನಾಥ್‌ಗೆ ಫೋನ್‌ ಮಾಡಿ, "ಮನೋಹರ್‌ ಎಂಬ ನಮ್ಮ ಫ್ಯಾಮಿಲಿ ಫ್ರೆಂಡ್‌ ಇದ್ದಾರೆ. 
ಅವರ ತಮ್ಮನನ್ನು ನೀವೇ ಲಾಂಚ್‌ ಮಾಡಬೇಕು. 
ಇದು ನಮ್ಮ ರಿಕ್ವೆಸ್ಟ್‌' ಎಂದರಂತೆ. 
ಕಟ್‌ ಮಾಡಿದರೆ, ಪುರಿ ಜಗನ್ನಾಥ್‌  ಮನೋಹರ್‌ ಅವರನ್ನು ಹೈದರಾಬಾದ್‌ಗೆ ಕರೆಸಿಕೊಂಡಿದ್ದಾರೆ.. 
"ನಿಮ್ಮ ತಮ್ಮನನ್ನು ಒಮ್ಮೆ ಕರೆಸಿ' ಎಂದ ಕೂಡಲೇ ವೈಜಾಕ್‌ನಲ್ಲಿ ಟ್ರೇನಿಂಗ್‌ನಲ್ಲಿದ್ದ ಇಶಾನ್‌ರನ್ನು ಕರೆಸಿ ಪುರಿ ಜಗನ್ನಾಥ್‌ ಮುಂದೆ ನಿಲ್ಲಿಸುತ್ತಾರೆ. 
ಇಶಾನ್‌ನನ್ನು ನೋಡಿದ ಪುರಿ ಜಗನ್ನಾಥ್‌, "ಹುಡುಗ ತುಂಬಾ ಚೆನ್ನಾಗಿದ್ದಾನೆ. 
ಸಿನಿಮಾ ಮಾಡುತ್ತೇನೆ' ಎಂದರಂತೆ. 
ಅಷ್ಟೇ ಅಲ್ಲದೇ, ಒನ್‌ಲೈನ್‌ ಕಥೆ ಕೂಡಾ ಹೇಳಿದ್ದಾರೆ. 
ಸಹಜವಾಗಿಯೇ ಮನೋಹರ್‌ ಖುಷಿಯಾಗಿದ್ದಾರೆ. 
ತನ್ನ ಸಹೋದರನಿಗೆ ಕನ್ನಡ ಹಾಗೂ ತೆಲುಗಿನಲ್ಲಿ ದೊಡ್ಡ ಲಾಂಚ್‌ ಸಿಗುತ್ತಿರುವ ಖುಷಿ ಅವರದು.. 
ಅಂದಹಾಗೆ, ಪುರಿ ಜಗನ್ನಾಥ್‌ "ರೋಗ್‌' ಸಿನಿಮಾ ಮಾಡಲು, ಆ ಮೂಲಕ ಇಶಾನ್‌ ಲಾಂಚ್‌ ಆಗಲು ಕಾರಣ ರಕ್ಷಿತಾ ಪ್ರೇಮ್‌ ಎಂದು ಇತ್ತೀಚೆಗೆ ಆಡಿಯೋ ಬಿಡುಗಡೆ ವೇದಿಕೆಯಲ್ಲೇ ಮನೋಹರ್‌ ಹೇಳುವ ಮೂಲಕ ರಕ್ಷಿತಾ ಅವರಿಗೊಂದು ಥ್ಯಾಂಕ್ಸ್‌ ಹೇಳಲು ಮರೆಯಲಿಲ್ಲ. 
ರಕ್ಷಿತಾ ಕೂಡಾ ನಾಯಕಿಯಾಗಿ ಲಾಂಚ್‌ ಆಗಿದ್ದು ಪುರಿ ಜಗನ್ನಾಥ್‌ ನಿರ್ದೇಶನದ "ಅಪ್ಪು' ಸಿನಿಮಾದಿಂದ. 
ಈಗ ತಾವು ಲಾಂಚ್‌ ಆದ ನಿರ್ದೇಶಕರಿಂದಲೇ ಇಶಾನ್‌ ಕೂಡಾ ಲಾಂಚ್‌ ಆಗುವಂತೆ ಮಾಡಿದ್ದಾರೆ ರಕ್ಷಿತಾ.. 

--------------------- Summary -----------------------------
ಈ ಚಿತ್ರದ ಮೂಲಕ ನಿರ್ಮಾಪಕ ಸಿ.ಆರ್‌.ಮನೋಹರ್‌ ಅವರ ಸಹೋದರ ಇಶಾನ್‌ ನಾಯಕರಾಗಿ ಕನ್ನಡ ಹಾಗೂ ತೆಲುಗಿನಲ್ಲಿ ಲಾಂಚ್‌ ಆಗುತ್ತಿದ್ದು, ಈ ಚಿತ್ರವನ್ನು ತೆಲುಗಿನ ಸ್ಟಾರ್‌ ಡೈರೆಕ್ಟರ್‌ ಪುರಿ ಜಗನ್ನಾಥ್‌ ನಿರ್ದೇಶನ ಮಾಡುತ್ತಿದ್ದಾರೆ. 
ಹೀಗಿರುವಾಗ ಹೊಸ ಹುಡುಗ ಇಶಾನ್‌ನನ್ನು ಕನ್ನಡ ಹಾಗೂ ತೆಲುಗಿನಲ್ಲಿ ಲಾಂಚ್‌ ಮಾಡಲು ಪುರಿ ಒಪ್ಪಲು ಕಾರಣವೇನು ಎಂಬ ಪ್ರಶ್ನೆ ಅನೇಕರಲ್ಲಿದೆ. 
ಅದೊಂದು ದಿನ ಸಿ.ಮನೋಹರ್‌ ಹೀಗೆ ಮಾತನಾಡುತ್ತಾ, "ನನ್ನ ತಮ್ಮನನ್ನು ಹೀರೋ ಆಗಿ ಲಾಂಚ್‌ ಮಾಡಬೇಕೆಂದಿದ್ದೇನೆ.ಯಾವ ನಿರ್ದೇಶಕರಿಂದ ಮಾಡಿಸೋದು' ಎಂದಾಗ ಅಲ್ಲೇ ಇದ್ದ ರಕ್ಷಿತಾ ಅವರು ಪುರಿ ಜಗನ್ನಾಥ್‌ ಅವರಿಂದ ಮಾಡಿಸೋಣ ಅಂತಾರೆ. 
ಅಂದಹಾಗೆ, ಪುರಿ ಜಗನ್ನಾಥ್‌ "ರೋಗ್‌' ಸಿನಿಮಾ ಮಾಡಲು, ಆ ಮೂಲಕ ಇಶಾನ್‌ ಲಾಂಚ್‌ ಆಗಲು ಕಾರಣ ರಕ್ಷಿತಾ ಪ್ರೇಮ್‌ ಎಂದು ಇತ್ತೀಚೆಗೆ ಆಡಿಯೋ ಬಿಡುಗಡೆ ವೇದಿಕೆಯಲ್ಲೇ ಮನೋಹರ್‌ ಹೇಳುವ ಮೂಲಕ ರಕ್ಷಿತಾ ಅವರಿಗೊಂದು ಥ್ಯಾಂಕ್ಸ್‌ ಹೇಳಲು ಮರೆಯಲಿಲ್ಲ. 
ರಕ್ಷಿತಾ ಕೂಡಾ ನಾಯಕಿಯಾಗಿ ಲಾಂಚ್‌ ಆಗಿದ್ದು ಪುರಿ ಜಗನ್ನಾಥ್‌ ನಿರ್ದೇಶನದ "ಅಪ್ಪು' ಸಿನಿಮಾದಿಂದ. 
