ಇಷ್ಟೆಲ್ಲಾ ಆಗೋಕೆ ಆ ಹದಿನೈದು ವರ್ಷಗಳ ಕಾಲ ಕಾಯಬೇಕಿತ್ತು...! ಈ ಹದಿನೈದು ವರ್ಷಗಳಲ್ಲಿ ನನಗೆ ಯಾವುದನ್ನು ಮಾಡಲು ಸಾಧ್ಯವಾಗಲಿಲ್ಲವೋ, ಅದೆಲ್ಲವೂ ಈಗ ನೆರವೇರುತ್ತಿದೆ. 
ಇದು, ಆ ಹದಿನೈದು ವರ್ಷಗಳ ಪ್ರಯತ್ನದ ಫ‌ಲ!! - ಹೀಗೆ ಹೇಳಿ ಕ್ಷಣ ಕಾಲ ಸುಮ್ಮನಾದರು ನಿರ್ದೇಶಕ ಕೋಡ್ಲು ರಾಮಕೃಷ್ಣ. 
ಅವರು ಪದೇ ಪದೇ ಆ ಒಂದೂವರೆ ದಶಕವನ್ನು ನೆನಪಿಸಿಕೊಳ್ಳೋಕೆ ಕಾರಣ, "ಮಾರ್ಚ್‌ 22'. 
ಇದು ಕೋಡ್ಲು ರಾಮಕೃಷ್ಣ ಅವರ ಹೊಸ ಚಿತ್ರ. 
ಈಗಾಗಲೇ ಮೊದಲ ಹಂತದ ಚಿತ್ರೀಕರಣ ಮುಗಿಸಿದ್ದಾರೆ ಕೋಡ್ಲು. 
ವಿಷಯ ಏನಪ್ಪಾ ಅಂದ್ರೆ, "ಮಾರ್ಚ್‌ 22' ಬರೋಬ್ಬರಿ ಹದಿನೈದು ವರ್ಷಗಳ ಹಿಂದಿನ ಕಥೆಯಂತೆ. 
ಈ ವಿಷಯವನ್ನು ಸ್ವತಃ ಕೋಡ್ಲು ಅವರೇ ಪ್ರಸ್ತಾಪಿಸುತ್ತಾ ಹೋದರು. 
. 
"ನನ್ನ ಈ ಕಥೆಗೆ ಅದರದ್ದೇ ಆದ ಇತಿಹಾಸವಿದೆ. 
15 ವರ್ಷಗಳ ಕಥೆಯನ್ನು, ಈ ಹಿಂದೆ ಶಿವರಾಜ್‌ಕುಮಾರ್‌ ಆದಿಯಾಗಿ, ಏಳೆಂಟು ಹೀರೋಗಳಿಗೂ ಹೇಳಿದ್ದೆ. 
ಆದರೆ, ಅದೇಕೋ, ಕಾಲವೇ ಕೂಡಿ ಬರಲಿಲ್ಲ. 
ಸಬೆjಕ್ಟ್ ಚೆನ್ನಾಗಿದೆ ಅಂತ ಹೇಳಿ, ಸಿನಿಮಾ ಮಾಡೋಕೆ ಮುಂದಾದವರಿಗೆ ನಿರ್ಮಾಪಕರ ಸಮಸ್ಯೆ ಎದುರಾಗುತ್ತಿತ್ತು. 
ಕೆಲ ನಿರ್ಮಾಪಕರಿಗೆ ಹೀರೋಗಳ ಸಮಸ್ಯೆ ಕಾಡುತ್ತಿತ್ತು. 
ಹೀಗಾಗಿ ಈ ಕಥೆ ನೆನೆಗುದಿಗೆ ಬಿದ್ದಿತ್ತು. 
ಕಳೆದ ಒಂದೂವರೆ ದಶಕದಿಂದ ಈ ಕಥೆ ಸಿನಿಮಾ ಆಗದೆ ಬೇಸರದ್ಲಲಿದ್ದ ನಾನು, ಇದರ ಆಸೆಯನ್ನೇ ಬಿಟ್ಟಿದ್ದೆ. 
ಈ ಮಧ್ಯೆ 10 ಸಿನಿಮಾ ಮಾಡಿದ್ದೆ. 
ಆದರೆ, ನನ್ನ ಈ ಕನಸಿನ ಕಥೆಗೆ ಜೀವ ತುಂಬಿದ್ದು, ನಿರ್ಮಾಪಕ ಹರೀಶ್‌ ಶೇರಿಗಾರ್‌. 
ಅವರು ದುಬೈ ಉದ್ಯಮಿ. 
ಒಮ್ಮೆ, "ಮಿಸ್ಟರ್‌ ಡುಪ್ಲಿಕೇಟ್‌' ಚಿತ್ರದ ಚಿತ್ರೀಕರಣ ವೇಳೆ ಅವರ ಪರಿಚಯವಾಗಿ, ಅವರಿಗೂ ಸಿನಿಮಾ ಮೇಲೆ ಪ್ರೀತಿಯಾಗಿ, ಒಳ್ಳೇ ಕಥೆ ಇದ್ದರೆ ಮಾಡೋಣ ಅಂದಾಗಲೇ, ನಾನು ಅವರಿಗೆ ಎರಡು ಕಥೆ ಹೇಳಿದ್ದೆ. 
ಆ ಪೈಕಿ "ಮಾರ್ಚ್‌ 22' ಮಾಡೋಣ ಅಂತ ಗ್ರೀನ್‌ ಸಿಗ್ನಲ್‌ ಕೊಟ್ಟಿದ್ದಕ್ಕೆ ಚಿತ್ರ ಈಗ ರೆಡಿಯಾಗುತ್ತಿದೆ. 
ಇಲ್ಲೀವರೆಗೆ ಯಾವುದೇ ಸಮಸ್ಯೆ ಇಲ್ಲದೆ ಶೂಟಿಂಗ್‌ ನಡೆದಿದೆ. 
ನಾನು ಏನೇ ಕೇಳಿದರೂ ಇಲ್ಲವೆನ್ನದೆ, ಕಥೆಗೆ ಏನೇನೂ ಬೇಕೋ ಎಲ್ಲವನ್ನೂ ಪೂರೈಸಿದ್ದಾರೆ ...'. 
"ಚಿತ್ರದಲ್ಲಿ ಇನ್ನೂ ಎರಡು ವಿಶೇಷಗಳಿವೆ. 
15 ವರ್ಷಗಳಿಂದಲೂ ಅನಂತ್‌ನಾಗ್‌ ಅವರ ಜತೆ ಕೆಲಸ ಮಾಡಲು ಸಾಧ್ಯವಾಗಿರಲಿಲ್ಲ. 
ಅದೀಗ ನೆರವೇರಿದೆ. 
ಇನ್ನು, 15 ವರ್ಷಗಳ ಬಳಿಕ ಈ ಚಿತ್ರದಲ್ಲಿ ಅನಂತ್‌ನಾಗ್‌ ಮತ್ತು ಲಕ್ಷ್ಮೀ ಒಟ್ಟಾಗಿ ಅಭಿನಯಿಸುತ್ತಿದ್ದಾರೆ. 
ಅದೂ ಇದರ ವಿಶೇಷ. 
15 ವರ್ಷಗಳ ಕಥೆ ಈಗಿನ ಕಾಲಕ್ಕೆ ಹೊಂದಿಕೊಳ್ಳುತ್ತಾ? ಎಂಬ ಪ್ರಶ್ನೆ ಬರಬಹುದು. 
ಆದರೆ, ಇದು ಎಲ್ಲಾ ಕಾಲಕ್ಕೂ ಸಲ್ಲುವ ಕಥೆ ಎಂಬ ನಂಬಿಕೆ ನನ್ನದು. 
ಇದೊಂದು ನೀರಿನ ಕುರಿತಾದ ಕಥೆ. 
ಹಿಂದು, ಮುಸ್ಲಿಂ ನಡುವೆ ಸಾಗುವ ಕಥೆ. 
ನೀರಿನ ಪ್ರಾಮುಖ್ಯತೆ ಎಷ್ಟಿದೆ, ನೀರಿಲ್ಲದೆ ಬದುಕಲು ಸಾಧ್ಯವೆ ಎಂಬ ಅಂಶಗಳೇ ಚಿತ್ರದ ಜೀವಾಳ. 
ಯಾವುದೇ ಜಾತಿ ಇರಲಿ, ನೀರು ಎಲ್ಲರಿಗೂ ಸಲ್ಲಬೇಕು. 
ಇಲ್ಲಿ ಜಾತಿ, ಸಮುದಾಯ ಮುಖ್ಯವಲ್ಲ. 
ನೀರೇ ಮುಖ್ಯ ಎಂಬುದನ್ನು ತೋರಿಸುವ ಮತ್ತು ಮನವರಿಕೆ ಮಾಡುವ ಪ್ರಯತ್ನ ಮಾಡಲು ಹೊರಟಿದ್ದೇನೆ. 
ಈಗಾಗಲೇ ಬೆಳಗಾವಿ ಸಮೀಪದ ವಾಡೆಯೊಂದರಲ್ಲಿ ಚಿತ್ರೀಕರಣ ನಡೆದಿದೆ. 
ಜನವರಿ 5 ರಿಂದ ಅನಂತ್‌ನಾಗ್‌ ಮತ್ತು ಲಕ್ಷ್ಮೀ ಅವರ ಕಾಂಬಿನೇಷನ್‌ನಲ್ಲಿ ಚಿತ್ರೀಕರಣ ನಡೆಯಲಿದೆ' ಎಂದರು ಕೋಡ್ಲು.. 
"ಚಿತ್ರದ ಶೀರ್ಷಿಕೆ ನೋಡಿದಾಗ, ಇದೊಂದು ಸಸ್ಪೆನ್ಸ್‌ ಥ್ರಿಲ್ಲರ್‌ ಅಥವಾ ಕೊಲೆ ಸುತ್ತ ನಡೆಯೋ ಸಿನಿಮಾ ಇರಬಹುದಾ ಎಂಬ ಪ್ರಶ್ನೆ ಬರೋದು ಸಹಜ. 
ಆದರೆ, ಇದು ಇಂಟರ್‌ನ್ಯಾಷನಲ್‌ ಸಬೆjಕ್ಟ್' ಎಂದು ಮಾತಿಗಿಳಿದರು ಅನಂತ್‌ನಾಗ್‌. 
"ಕೋಡ್ಲು ಅವರ 15 ವರ್ಷದ ಪ್ರಯತ್ನ ಈಗ ಈಡೇರಿದೆ. 
ನನ್ನ ಪ್ರಕಾರ, ಇದು ಬಹು ಮುಖ್ಯವಾದ ಸಬೆjಕ್ಟ್. 
ಎಲ್ಲರೂ ಪರಿಸರ ಬಗ್ಗೆ, ವಾತಾವರಣ ಬಗ್ಗೆ ಮಾತಾಡ್ತಾನೇ ಇರ್ತಾರೆ. 
ಆದರೆ, ನೀರಿನ ಸಮಸ್ಯೆ ಕುರಿತು ಯಾರೂ ಗಂಭೀರವಾಗಿ ತಲೆಕೆಡಿಸಿಕೊಳ್ಳುವುದಿಲ್ಲ. 
ಅಂತಹ ಸೂಕ್ಷ್ಮ ವಿಷಯ ಈ ಚಿತ್ರದಲ್ಲಿದೆ. 
"ಮಾರ್ಚ್‌ 22' ಅಂದರೆ, ನೆನಪಾಗೋದು ಇಂಟರ್‌ನ್ಯಾಷನಲ್‌ ವಾಟರ್‌ ಡೇ. 
ಆ ವಿಷಯವೇ ಇಲ್ಲಿ ಮುಖ್ಯವಾಗಿರುವುದರಿಂದ ನಿರ್ದೇಶಕರು ಆ ಟೈಟಲ್‌ ಇಟ್ಟಿದ್ದಾರೆ. 
ಮುಂದಿನ ದಿನಗಳಲ್ಲಿ ನೀರಿಗೋಸ್ಕರ ಜಗಳವಲ್ಲ. 
ಯುದ್ಧಗಳು ನಡೆಯುವ ಸಂಭವವೂ ಇದೆ ಎನ್ನಲಾಗುತ್ತಿದೆ. 
ಇದು ಕೇವಲ, ಊರು, ರಾಜ್ಯ, ದೇಶವಲ್ಲ, ಜಗತ್ತಿನಾದ್ಯಂತ ಇರುವ ಜ್ವಲಂತ ಸಮಸ್ಯೆ. 
ಈ ರೀತಿಯ ಸಿನಿಮಾ ಮಾಡೋದು ಕಷ್ಟಕರವೆ. 
ಆದರೂ, ಇದೊಂದು ದಾಖಲೆ ಸಿನಿಮಾ ಆಗಲಿದೆ. 
ಈ ಚಿತ್ರದ ಬಳಿಕ ಪರಿಣಾಮ ಏನಾಗುತ್ತೋ ಗೊತ್ತಿಲ್ಲ. 
ಆದರೆ, ಪ್ರಾಮಾಣಿಕ ಪ್ರಯತ್ನ ಇರಬೇಕು. 
ನಿಮ್ಮ ಪ್ರಯತ್ನಕ್ಕೆ ನನ್ನ ಸಾಥ್‌ ಇದ್ದೇ ಇರುತ್ತೆ. 
ಇನ್ನು, ಕಥೆ ಬಗ್ಗೆ ಹೆಚ್ಚು ಗೊತ್ತಿಲ್ಲ. 
ಒಳ್ಳೆಯ ಪಾತ್ರವಿದೆ. 
ನನ್ನ ಸಿನಿಮಾ ಕೆರಿಯರ್‌ನಲ್ಲಿ ವಿಶೇಷ ಪಾತ್ರ ಎನ್ನಬಹುದು ಅದು' ಎಂದರು ಅನಂತ್‌ನಾಗ್‌.. 
ನಿರ್ಮಾಪಕ ಹರೀಶ್‌ ಶೇರಿಗಾರ್‌ ಅವರಿಗೆ ಇದು ಮೊದಲ ಪ್ರಯತ್ನ. 
ದುಬೈನಲ್ಲಿ ಉದ್ಯಮಿಯಾಗಿರುವ ಅವರಿಗೆ ಕಲೆ ಅಂದರೆ ಪ್ರೀತಿ. 
ಆ ಪ್ರೀತಿಗಾಗಿಯೇ, ಒಂದೊಳ್ಳೆಯ ಕಥೆ ಆಯ್ಕೆ ಮಾಡಿಕೊಂಡು ಸಿನಿಮಾ ನಿರ್ಮಾಣಕ್ಕೆ ಇಳಿದಿದ್ದಾರಂತೆ. 
ಅವರಿಗೆ ಅನಂತ್‌ನಾಗ್‌ ಅಂದರೆ ಇಷ್ಟ. 
ಅದರಲ್ಲೂ ಅನಂತ್‌ನಾಗ್‌ ಸಿನಿಮಾ ಹಾಡುಗಳನ್ನು ಹಾಡಿಕೊಂಡೇ ಖುಷಿಪಟ್ಟವರಂತೆ. 
ಅವರ ಸಿನಿಮಾ ಮಾಡುತ್ತಿರುವುದು ನನ್ನ ಸೌಭಾಗ್ಯ ಎನ್ನುವ ಶೇರಿಗಾರ್‌,  ಈ ಚಿತ್ರ ಗೆಲುವು ಕೊಟ್ಟರೆ, ವರ್ಷಕ್ಕೆ ಎರಡು ಸಿನಿಮಾ ಮಾಡ್ತೀನಿ. 
ಈ ಮೂಲಕ ಕನ್ನಡ ತಾಯಿ ಸೇವೆ ಮಾಡುವ ಸೌಭಾಗ್ಯ ನನ್ನದಾಗಲಿ' ಎಂದರು ಶೇರಿಗಾರ್‌.. 
ಇನ್ನು, ಚಿತ್ರದಲ್ಲಿ ಮಣಿಕಾಂತ್‌ ಕದ್ರಿ ಹಾಗೂ ರವಿಶಂಕರ್‌ ಸಂಗೀತ ನೀಡುತ್ತಿದ್ದಾರೆ. 
ರವಿಶಂಕರ್‌ ಮೂರ ಹಾಡುಗಳಿಗೆ ರಾಗ ಸಂಯೋಜಿಸಿದರೆ, ಮಣಿಕಾಂತ್‌ ಕದ್ರಿ ಎರಡು ಹಾಡುಗಳಿಗೆ ಸಂಗೀತ ಕೊಟ್ಟಿದ್ದಾರಂತೆ. 
ವಿನಯಾ ಪ್ರಸಾದ್‌ಗೂ ಇಲ್ಲೊಂದು ವಿಶೇಷ ಪಾತ್ರ ಸಿಕ್ಕಿದೆಯಂತೆ. 
"ಈಗಾಗಲೇ ಗಲಭೆ, ಕೋಮು ಸೌಹಾರ್ದ ಕುರಿತ ಅನೇಕ ಚಿತ್ರಗಳು ಬಂದಿವೆ. 
ಆ ಪೈಕಿ "ಮಾರ್ಚ್‌ 22' ಬೇರೆ ರೀತಿಯ ಚಿತ್ರವಾಗಿ ನಿಲ್ಲಲಿ' ಎಂದರು ವಿನಯಾ ಪ್ರಸಾದ್‌. 
ಉಳಿದಂತೆ ಚಿತ್ರದ ನಾಯಕ, ನಾಯಕಿಯರಾಗಿರುವ ಆರ್ಯವರ್ಧನ್‌, ಕಿರಣ್‌ ರಾಜ್‌, ಮೇಘಶ್ರೀ, ದೀಪ್ತಿ ಶೆಟ್ಟಿ ಅವರಿಗೆ ಮೊದಲ ಪ್ರಯತ್ನ. 
ರವಿ ಕಾಳೆ, ಜೈಜಗದೀಶ್‌, ಆಶಿಶ್‌ ವಿದ್ಯಾರ್ಥಿ, ಪದ್ಮಜಾ ರಾವ್‌, ಶರತ್‌ ಲೋಹಿತಾಶ್ವ, ಸಾಧು ಕೋಕಿಲ ಇತರರು ಚಿತ್ರದಲ್ಲಿದ್ದಾರೆ. 
ಮೋಹನ್‌ ಇಲ್ಲಿ ಕ್ಯಾಮೆರಾ ಹಿಡಿಯುತ್ತಿದ್ದಾರೆ. 
. 
- ವಿಭ. 

--------------------- Summary -----------------------------
ಇಷ್ಟೆಲ್ಲಾ ಆಗೋಕೆ ಆ ಹದಿನೈದು ವರ್ಷಗಳ ಕಾಲ ಕಾಯಬೇಕಿತ್ತು...! ಈ ಹದಿನೈದು ವರ್ಷಗಳಲ್ಲಿ ನನಗೆ ಯಾವುದನ್ನು ಮಾಡಲು ಸಾಧ್ಯವಾಗಲಿಲ್ಲವೋ, ಅದೆಲ್ಲವೂ ಈಗ ನೆರವೇರುತ್ತಿದೆ. 
ಇದು, ಆ ಹದಿನೈದು ವರ್ಷಗಳ ಪ್ರಯತ್ನದ ಫ‌ಲ!! - ಹೀಗೆ ಹೇಳಿ ಕ್ಷಣ ಕಾಲ ಸುಮ್ಮನಾದರು ನಿರ್ದೇಶಕ ಕೋಡ್ಲು ರಾಮಕೃಷ್ಣ. 
ಕಳೆದ ಒಂದೂವರೆ ದಶಕದಿಂದ ಈ ಕಥೆ ಸಿನಿಮಾ ಆಗದೆ ಬೇಸರದ್ಲಲಿದ್ದ ನಾನು, ಇದರ ಆಸೆಯನ್ನೇ ಬಿಟ್ಟಿದ್ದೆ. 
ಒಮ್ಮೆ, "ಮಿಸ್ಟರ್‌ ಡುಪ್ಲಿಕೇಟ್‌' ಚಿತ್ರದ ಚಿತ್ರೀಕರಣ ವೇಳೆ ಅವರ ಪರಿಚಯವಾಗಿ, ಅವರಿಗೂ ಸಿನಿಮಾ ಮೇಲೆ ಪ್ರೀತಿಯಾಗಿ, ಒಳ್ಳೇ ಕಥೆ ಇದ್ದರೆ ಮಾಡೋಣ ಅಂದಾಗಲೇ, ನಾನು ಅವರಿಗೆ ಎರಡು ಕಥೆ ಹೇಳಿದ್ದೆ. 
ಇನ್ನು, 15 ವರ್ಷಗಳ ಬಳಿಕ ಈ ಚಿತ್ರದಲ್ಲಿ ಅನಂತ್‌ನಾಗ್‌ ಮತ್ತು ಲಕ್ಷ್ಮೀ ಒಟ್ಟಾಗಿ ಅಭಿನಯಿಸುತ್ತಿದ್ದಾರೆ. 
ಅವರ ಸಿನಿಮಾ ಮಾಡುತ್ತಿರುವುದು ನನ್ನ ಸೌಭಾಗ್ಯ ಎನ್ನುವ ಶೇರಿಗಾರ್‌,  ಈ ಚಿತ್ರ ಗೆಲುವು ಕೊಟ್ಟರೆ, ವರ್ಷಕ್ಕೆ ಎರಡು ಸಿನಿಮಾ ಮಾಡ್ತೀನಿ. 
--------------------- POS Summary -----------------------------
ಇಷ್ಟೆಲ್ಲಾ ಆಗೋಕೆ ಆ ಹದಿನೈದು ವರ್ಷಗಳ ಕಾಲ ಕಾಯಬೇಕಿತ್ತು...! ಈ ಹದಿನೈದು ವರ್ಷಗಳಲ್ಲಿ ನನಗೆ ಯಾವುದನ್ನು ಮಾಡಲು ಸಾಧ್ಯವಾಗಲಿಲ್ಲವೋ, ಅದೆಲ್ಲವೂ ಈಗ ನೆರವೇರುತ್ತಿದೆ. 
ಇದು, ಆ ಹದಿನೈದು ವರ್ಷಗಳ ಪ್ರಯತ್ನದ ಫ‌ಲ!! - ಹೀಗೆ ಹೇಳಿ ಕ್ಷಣ ಕಾಲ ಸುಮ್ಮನಾದರು ನಿರ್ದೇಶಕ ಕೋಡ್ಲು ರಾಮಕೃಷ್ಣ. 
ಕಳೆದ ಒಂದೂವರೆ ದಶಕದಿಂದ ಈ ಕಥೆ ಸಿನಿಮಾ ಆಗದೆ ಬೇಸರದ್ಲಲಿದ್ದ ನಾನು, ಇದರ ಆಸೆಯನ್ನೇ ಬಿಟ್ಟಿದ್ದೆ. 
ಒಮ್ಮೆ, "ಮಿಸ್ಟರ್‌ ಡುಪ್ಲಿಕೇಟ್‌' ಚಿತ್ರದ ಚಿತ್ರೀಕರಣ ವೇಳೆ ಅವರ ಪರಿಚಯವಾಗಿ, ಅವರಿಗೂ ಸಿನಿಮಾ ಮೇಲೆ ಪ್ರೀತಿಯಾಗಿ, ಒಳ್ಳೇ ಕಥೆ ಇದ್ದರೆ ಮಾಡೋಣ ಅಂದಾಗಲೇ, ನಾನು ಅವರಿಗೆ ಎರಡು ಕಥೆ ಹೇಳಿದ್ದೆ. 
ಇನ್ನು, 15 ವರ್ಷಗಳ ಬಳಿಕ ಈ ಚಿತ್ರದಲ್ಲಿ ಅನಂತ್‌ನಾಗ್‌ ಮತ್ತು ಲಕ್ಷ್ಮೀ ಒಟ್ಟಾಗಿ ಅಭಿನಯಿಸುತ್ತಿದ್ದಾರೆ. 
ಅವರ ಸಿನಿಮಾ ಮಾಡುತ್ತಿರುವುದು ನನ್ನ ಸೌಭಾಗ್ಯ ಎನ್ನುವ ಶೇರಿಗಾರ್‌,  ಈ ಚಿತ್ರ ಗೆಲುವು ಕೊಟ್ಟರೆ, ವರ್ಷಕ್ಕೆ ಎರಡು ಸಿನಿಮಾ ಮಾಡ್ತೀನಿ. 
