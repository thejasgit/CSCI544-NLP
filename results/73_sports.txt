ವಿಶಾಖಪಟ್ಟಣ: ವಿಜಯ್‌ ಹಜಾರೆ ಟ್ರೋಫಿಯನ್ನೆತ್ತಿದ ಸಂಭ್ರಮದಲ್ಲಿದ್ದ ತಮಿಳುನಾಡು ತಂಡ 2016-17ನೇ ಸಾಲಿನ ದೇವಧರ್‌ ಟ್ರೋಫಿಯನ್ನೂ ತನ್ನದಾಗಿಸಿಕೊಂಡಿದೆ. 
ಫೈನಲ್‌ನಲ್ಲಿ ಅದು ಪಾರ್ಥಿವ್‌ ಪಟೇಲ್‌ ನೇತೃತ್ವದ ಇಂಡಿಯಾ "ಬಿ' ತಂಡವನ್ನು 42 ರನ್ನುಗಳಿಂದ ಮಣಿಸಿತು.. 
ಬುಧವಾರ ನಡೆದ ಪ್ರಶಸ್ತಿ ಕಾಳಗದಲ್ಲಿ ಟಾಸ್‌ ಗೆದ್ದು ಮೊದಲು ಬ್ಯಾಟ್‌ ಮಾಡಿದ ತಮಿಳುನಾಡು 9 ವಿಕೆಟಿಗೆ 303 ರನ್ನುಗಳ ಬೃಹತ್‌ ಮೊತ್ತ ಪೇರಿಸಿದರೆ, ಇಂಡಿಯಾ "ಬಿ' 46.1 ಓವರ್‌ಗಳಲ್ಲಿ 261ಕ್ಕೆ ಆಲೌಟ್‌ ಆಯಿತು.. 
ಕಾರ್ತಿಕ್‌ ಮತ್ತೆ "ಫೈನಲ್‌ ಶತಕ': ತಮಿಳುನಾಡು ಮೊತ್ತವನ್ನು ಮುನ್ನೂರರಾಚೆ ವಿಸ್ತರಿಸಲು ನೆರವಾದವರು ಇನ್‌-ಫಾರ್ಮ್ ಬ್ಯಾಟ್ಸ್‌ಮನ್‌, ವಿಕೆಟ್‌ ಕೀಪರ್‌ ದಿನೇಶ್‌ ಕಾರ್ತಿಕ್‌. 
39 ರನ್ನಿಗೆ 3 ವಿಕೆಟ್‌ ಉದುರಿಸಿಕೊಂಡ ತಮಿಳುನಾಡು ತೀವ್ರ ಸಂಕಟದಲ್ಲಿದ್ದಾಗ ಕ್ರೀಸ್‌ ಇಳಿದ ಅವರು 126 ರನ್‌ ಬಾರಿಸಿ ಮೆರೆದರು. 
ವಿಜಯ್‌ ಹಜಾರೆ ಟ್ರೋಫಿ ಫೈನಲ್‌ನಲ್ಲೂ ಕಾರ್ತಿಕ್‌ 112 ರನ್‌ ಕೊಡುಗೆ ಸಲ್ಲಿಸಿದ್ದನ್ನು ನೆನಪಿಸಿಕೊಳ್ಳಬಹುದು.. 
91 ಎಸೆತಗಳಿಗೆ ಉತ್ತರವಿತ್ತ ದಿನೇಶ್‌ ಕಾರ್ತಿಕ್‌ 14 ಬೌಂಡರಿ, 3 ಸಿಕ್ಸರ್‌ ಸಿಡಿಸಿ "ಬಿ' ತಂಡದ ಬೌಲರ್‌ಗಳಿಗೆ ಬೆವರಿಳಿಸಿದರು. 
ಅವರಿಗೆ ಎನ್‌. 
ಜಗದೀಶನ್‌ (55) ಉತ್ತಮ ಬೆಂಬಲವಿತ್ತರು. 
ಇವರಿಬ್ಬರ 4ನೇ ವಿಕೆಟ್‌ ಜತೆ ಯಾಟದಲ್ಲಿ 136 ರನ್‌ ಸಂಗ್ರಹಗೊಂಡಿತು. 
ಬಾಬಾ ಇಂದ್ರಜಿತ್‌ ಔಟಾಗದೆ 31, ನಾಯಕ ವಿಜಯ್‌ ಶಂಕರ್‌ 21 ರನ್‌ ಮಾಡಿದರು. 
. 
39ಕ್ಕೆ 5 ವಿಕೆಟ್‌ ಕಿತ್ತ ಧವಳ್‌ ಕುಲಕರ್ಣಿ ಇಂಡಿಯಾ "ಬಿ' ತಂಡದ ಯಶಸ್ವಿ ಬೌಲರ್‌. 
ಉಳಿದವರ್ಯಾರೂ ಒಂದಕ್ಕಿಂತ ಹೆಚ್ಚು ವಿಕೆಟ್‌ ಕೀಳಲಿಲ್ಲ.. 
"ಬಿ': ಚೇಸಿಂಗ್‌ ಹಿನ್ನಡೆ: ದೊಡ್ಡ ಮೊತ್ತದ ಚೇಸಿಂಗ್‌ ನಡೆಸಬೇಕಿದ್ದ ಇಂಡಿಯಾ "ಬಿ' ಸಾಮಾನ್ಯ ಆರಂಭ ಕಂಡುಕೊಂಡಿತು. 
ನಾಯಕ ಪಾರ್ಥಿವ್‌ ಪಟೇಲ್‌ 15 ರನ್‌ ಮಾಡಿ ಮೊದಲಿಗರಾಗಿ ನಿರ್ಗಮಿಸಿದರು. 
ಶಿಖರ್‌ ಧವನ್‌ ಆಕ್ರಮಣಕಾರಿಯಾಗಿ ಬ್ಯಾಟ್‌ ಬೀಸಿದರೂ 45ರ ಮೊತ್ತದಲ್ಲಿ ಎಡವಿದರು (34 ಎಸೆತ, 8 ಬೌಂಡರಿ, 1 ಸಿಕ್ಸರ್‌). 
ಧವನ್‌ ಮತ್ತು ಇಶಾಂಕ್‌ ಜಗ್ಗಿ (1) ಒಂದೇ ರನ್‌ ಅಂತರದಲ್ಲಿ ಪೆವಿಲಿಯನ್‌ ಸೇರುವಂತಾದದ್ದು, 9 ರನ್‌ ಅಂತರದಲ್ಲಿ ಮನೀಷ್‌ ಪಾಂಡೆ (32) ಗಾಯಾಳಾಗಿ ಕ್ರೀಸ್‌ ತೊರೆದದ್ದು "ಬಿ' ತಂಡಕ್ಕೆ ಭಾರೀ ಹೊಡೆತವಿಕ್ಕಿತು. 
. 
ಮಧ್ಯಮ ಕ್ರಮಾಂಕದ ಆಟಗಾರರಾದ ಗುರುಕೀರತ್‌ ಸಿಂಗ್‌ (64) ಮತ್ತು ಹರ್‌ಪ್ರೀತ್‌ ಸಿಂಗ್‌ (36) ಹೋರಾಟ ನಡೆಸಿದರೂ ಈ ಜೋಡಿ ಬೇರ್ಪಟ್ಟ ಬಳಿಕ ತಮಿಳುನಾಡು ಬೌಲರ್‌ಗಳು ಸಂಪೂರ್ಣ ಮೇಲುಗೈ ಸಾಧಿಸಿದರು.. 
ಸಂಕ್ಷಿಪ್ತ ಸ್ಕೋರ್‌: ತಮಿಳುನಾಡು-9 ವಿಕೆಟಿಗೆ 303 (ದಿನೇಶ್‌ ಕಾರ್ತಿಕ್‌ 126, ಜಗದೀಶನ್‌ 55, ಇಂದ್ರಜಿತ್‌ ಔಟಾಗದೆ 31, ಧವಳ್‌ ಕುಲಕರ್ಣಿ 39ಕ್ಕೆ 5). 
ಇಂಡಿಯಾ "ಬಿ'-46.1 ಓವರ್‌ಗಳಲ್ಲಿ 261 (ಗುರುಕೀರತ್‌ 64, ಧವನ್‌ 45, ಹರ್‌ಪ್ರೀತ್‌ 36, ಪಾಂಡೆ 32, ರಾಹಿಲ್‌ ಶಾ 40ಕ್ಕೆ 3, ಸಾಯಿ ಕಿಶೋರ್‌ 41ಕ್ಕೆ 2, ಎಂ. 
ಮೊಹಮ್ಮದ್‌ 53ಕ್ಕೆ 2). 
 ಪಂದ್ಯಶ್ರೇಷ್ಠ: ದಿನೇಶ್‌ ಕಾರ್ತಿಕ್‌.. 

--------------------- Summary -----------------------------
ಬುಧವಾರ ನಡೆದ ಪ್ರಶಸ್ತಿ ಕಾಳಗದಲ್ಲಿ ಟಾಸ್‌ ಗೆದ್ದು ಮೊದಲು ಬ್ಯಾಟ್‌ ಮಾಡಿದ ತಮಿಳುನಾಡು 9 ವಿಕೆಟಿಗೆ 303 ರನ್ನುಗಳ ಬೃಹತ್‌ ಮೊತ್ತ ಪೇರಿಸಿದರೆ, ಇಂಡಿಯಾ "ಬಿ' 46.1 ಓವರ್‌ಗಳಲ್ಲಿ 261ಕ್ಕೆ ಆಲೌಟ್‌ ಆಯಿತು.. 
ಧವನ್‌ ಮತ್ತು ಇಶಾಂಕ್‌ ಜಗ್ಗಿ (1) ಒಂದೇ ರನ್‌ ಅಂತರದಲ್ಲಿ ಪೆವಿಲಿಯನ್‌ ಸೇರುವಂತಾದದ್ದು, 9 ರನ್‌ ಅಂತರದಲ್ಲಿ ಮನೀಷ್‌ ಪಾಂಡೆ (32) ಗಾಯಾಳಾಗಿ ಕ್ರೀಸ್‌ ತೊರೆದದ್ದು "ಬಿ' ತಂಡಕ್ಕೆ ಭಾರೀ ಹೊಡೆತವಿಕ್ಕಿತು. 
ಸಂಕ್ಷಿಪ್ತ ಸ್ಕೋರ್‌: ತಮಿಳುನಾಡು-9 ವಿಕೆಟಿಗೆ 303 (ದಿನೇಶ್‌ ಕಾರ್ತಿಕ್‌ 126, ಜಗದೀಶನ್‌ 55, ಇಂದ್ರಜಿತ್‌ ಔಟಾಗದೆ 31, ಧವಳ್‌ ಕುಲಕರ್ಣಿ 39ಕ್ಕೆ 5). 
ಇಂಡಿಯಾ "ಬಿ'-46.1 ಓವರ್‌ಗಳಲ್ಲಿ 261 (ಗುರುಕೀರತ್‌ 64, ಧವನ್‌ 45, ಹರ್‌ಪ್ರೀತ್‌ 36, ಪಾಂಡೆ 32, ರಾಹಿಲ್‌ ಶಾ 40ಕ್ಕೆ 3, ಸಾಯಿ ಕಿಶೋರ್‌ 41ಕ್ಕೆ 2, ಎಂ. 
--------------------- POS Summary -----------------------------
ಬುಧವಾರ ನಡೆದ ಪ್ರಶಸ್ತಿ ಕಾಳಗದಲ್ಲಿ ಟಾಸ್‌ ಗೆದ್ದು ಮೊದಲು ಬ್ಯಾಟ್‌ ಮಾಡಿದ ತಮಿಳುನಾಡು 9 ವಿಕೆಟಿಗೆ 303 ರನ್ನುಗಳ ಬೃಹತ್‌ ಮೊತ್ತ ಪೇರಿಸಿದರೆ, ಇಂಡಿಯಾ "ಬಿ' 46.1 ಓವರ್‌ಗಳಲ್ಲಿ 261ಕ್ಕೆ ಆಲೌಟ್‌ ಆಯಿತು.. 
ಕಾರ್ತಿಕ್‌ ಮತ್ತೆ "ಫೈನಲ್‌ ಶತಕ': ತಮಿಳುನಾಡು ಮೊತ್ತವನ್ನು ಮುನ್ನೂರರಾಚೆ ವಿಸ್ತರಿಸಲು ನೆರವಾದವರು ಇನ್‌-ಫಾರ್ಮ್ ಬ್ಯಾಟ್ಸ್‌ಮನ್‌, ವಿಕೆಟ್‌ ಕೀಪರ್‌ ದಿನೇಶ್‌ ಕಾರ್ತಿಕ್‌. 
39 ರನ್ನಿಗೆ 3 ವಿಕೆಟ್‌ ಉದುರಿಸಿಕೊಂಡ ತಮಿಳುನಾಡು ತೀವ್ರ ಸಂಕಟದಲ್ಲಿದ್ದಾಗ ಕ್ರೀಸ್‌ ಇಳಿದ ಅವರು 126 ರನ್‌ ಬಾರಿಸಿ ಮೆರೆದರು. 
ಧವನ್‌ ಮತ್ತು ಇಶಾಂಕ್‌ ಜಗ್ಗಿ (1) ಒಂದೇ ರನ್‌ ಅಂತರದಲ್ಲಿ ಪೆವಿಲಿಯನ್‌ ಸೇರುವಂತಾದದ್ದು, 9 ರನ್‌ ಅಂತರದಲ್ಲಿ ಮನೀಷ್‌ ಪಾಂಡೆ (32) ಗಾಯಾಳಾಗಿ ಕ್ರೀಸ್‌ ತೊರೆದದ್ದು "ಬಿ' ತಂಡಕ್ಕೆ ಭಾರೀ ಹೊಡೆತವಿಕ್ಕಿತು. 
