ಬೆಂಗಳೂರು: ನೋಟು ಅಪನಗದೀಕರಣದ ನಂತರ ಹಳೇ ನೋಟುಗಳ ಬದಲಾವಣೆಗಾಗಿ ಅನಿವಾಸಿ ಭಾರತೀಯರಿಗೆ ನೀಡಿರುವ ವಿನಾಯಿತಿಯನ್ನು ದುರುಪಯೋಗಪಡಿಸಿಕೊಂಡು ಕಪ್ಪು ದಂಧೆಯಲ್ಲಿ ತೊಡಗಿದ್ದ ವಿಧಾನಪರಿಷತ್‌ ಮಾಜಿ ಸಭಾಪತಿ ವೀರಣ್ಣ ಮತ್ತಿಕಟ್ಟಿ ಅವರ ಅಳಿಯ ಪ್ರವೀಣ್‌ ಕುಮಾರ್‌ಸೇರಿದಂತೆ 14 ಮಂದಿಯನ್ನು ಸಿಸಿಬಿ ಪೊಲೀಸರು ಬಂಧಿಸಿದ್ದಾರೆ.. 
ವೀರಣ್ಣ ಮತ್ತಿಕಟ್ಟಿ ಅವರ ಅಳಿಯ ಧಾರ  ವಾಡದ ಸದಾಶಿವ ನಗರ ನಿವಾಸಿ ಪ್ರವೀಣ್‌ ಕುಮಾರ್‌ (43), ಬೆನ್‌ ಸನ್‌ಟೌನ್‌ ನಿವಾಸಿ ಎಡ್ವಿನ್‌ ರೊಜಾರಿಯೋ (38), ನಾಗರ ಭಾವಿಯ ಎನ್‌ ಉಮೇಶ (45), ಪ್ರಭು ಮಹಾಂತೇಶ್‌ (34) ಭೂಪಸಂದ್ರ ಅನºಳಗನ್‌ ರಾಜು (47), ಹೆಬ್ಟಾಳದ ಮನಮೋಹನ್‌ (51), ಪುತ್ತೂರಿನ ನಾರಾಯಣ ಭಟ್‌ (56), ಮಲ್ಲೇಶ್ವರಂ ಪಿ.ಚಂದ್ರ ಶೇಖರ್‌(50), ವಿಜಯ ಬ್ಯಾಂಕ್‌ ಕಾಲೋನಿಯ ಎಸ್‌.ಶ್ರೀನಿವಾಸ್‌(39), ಬಸವನಗರದ ಅರುಣ್‌ (42), ಆರ್‌.ಟಿ.ನಗರದ ಮೊಹ ಮದ್‌ ಇಮ್ರಾನ್‌ (28), ಬಾಣಸ ವಾಡಿಯ ಹ್ಯಾರಿಸ್‌ (40), ತಮಿಳು ನಾಡಿನ ಕೃಷ್ಣಗಿರಿ ಜಿಲ್ಲೆಯ ಎಸ್‌. 
ಆರೋಪಿಗಳು ಬಲೆಗೆ ಬಿದ್ದಿದ್ದು ಹೇಗೆ..?ಪ್ರವೀಣ್‌ ಕುಮಾರ್‌ ಶೇ.25ರಷ್ಟು ಕಮಿಷನ್‌ ಆಧಾರದಲ್ಲಿ ಹಳೇ ನೋಟುಗಳನ್ನು ಬದಲಿಸಿ ಕೊಡುತ್ತೇನೆಂದು ರಿಯಲ್‌ ಎಸ್ಟೇಟ್‌ ಉದ್ಯಮಿ ಉಮೇಶ್‌ ಬಳಿ ಹಣ ಪಡೆದಿದ್ದರು. 
ಈ ಕುರಿತು ಮಾ.28ರಂದು ಬಂಧಿತರಾಗಿದ್ದ ರಿಯಲ್‌ ಎಸ್ಟೇಟ್‌ ಉದ್ಯಮಿ ನಂಜುಂಡಯ್ಯ ನೀಡಿದ್ದ ಮಾಹಿತಿ ಆಧರಿಸಿ ಪೊಲೀಸರು ಕಾರ್ಯಾಚರಣೆಗೆ ಇಳಿದಿದ್ದರು.ನಂಜುಂಡಯ್ಯ ಬೆಂಗಳೂರಿನ ಶಂಕರಪುರ ಮರಾಠ ಹಾಸ್ಟೆಲ್‌ ಬಳಿ 3 ಕೋಟಿ ಹಳೇ ನೋಟುಗಳ ಬದಲಾವಣೆಗೆ ಸಿದ್ಧತೆ ನಡೆಸಿದ್ದ ವೇಳೆ ಬಂಧಿತನಾಗಿದ್ದ. 
ಅನಿವಾಸಿ ಭಾರತೀಯರ ಹೆಸರಲ್ಲಿ ಹಣ ಬದಲಾವಣೆ ಅನಿವಾಸಿ ಭಾರತೀಯರಿಗೆ ದೇಶದ ಎಲ್ಲಾ ಬ್ಯಾಂಕುಗಳಲ್ಲಿ ಅಪಮೌಲ್ಯಗೊಂಡ ಹಳೇ ನೋಟುಗಳನ್ನು ಬದಲಾಯಿ ಸಲು ಕೇಂದ್ರ ಸರ್ಕಾರ ಅನುಮತಿ ನೀಡಿತ್ತು. 
