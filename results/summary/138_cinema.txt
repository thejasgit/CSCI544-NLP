"ನಿಮಗೆ ಹಳೆಯ 500ರ ನೋಟು ಹಾಗೂ ಅದರ ಭಾವನೆಗಳನ್ನು ನೋಡಬೇಕಾದರೆ ನೀವು "5ಜಿ'ಗೆ ಬನ್ನಿ ...' - ಹೀಗೆ ಕೇಳಿಕೊಂಡರು ನಿರ್ದೇಶಕ ಗುರುವೇಂದ್ರ ಶೆಟ್ಟಿ. 
ಆರಂಭದಿಂದ ಕೊನೆವರೆಗೂ ಸಿನಿಮಾದಲ್ಲಿ ಈ ನೋಟು ಬರುತ್ತದೆ ಎನ್ನುವುದು ನಿರ್ದೇಶಕ ಗುರುವೇಂದ್ರ ಶೆಟ್ಟಿ ಮಾತು.. 
ಚಿತ್ರದ ಬಗ್ಗೆ ಮಾತನಾಡುವ ಗುರುವೇಂದ್ರ ಶೆಟ್ಟಿ, "ಚಿತ್ರದಲ್ಲಿ ಗಾಂಧೀಜಿಯಿಂದ ಇಲ್ಲಿವರೆಗಿನ ಐದು ಜನರೇಶನ್‌ಗಳ ಬಗ್ಗೆ ಹೇಳಿದ್ದೇನೆ. 
ಚಿತ್ರದಲ್ಲಿ ಬರುವ ಆ ಒಂದು ನೋಟು ಕೂಡಾ ಪ್ರಮುಖ ಪಾತ್ರ ವಹಿಸುತ್ತದೆ. 
ಆ ನೋಟಿನ ಹಿಂದಿನ ರಹಸ್ಯವೇನು, ಫೋಟೋ ಯಾಕಾಗಿ ತಿರುಗಿದೆ ಎಂಬ ಅಂಶಗಳ ಮೂಲಕ ಸಿನಿಮಾ ಸಾಗುತ್ತದೆ' ಎನ್ನುವುದು ಗುರುವೇಂದ್ರ ಶೆಟ್ಟಿ ಮಾತು. 
