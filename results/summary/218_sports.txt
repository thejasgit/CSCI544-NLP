ಹೊಸದಿಲ್ಲಿ: ಕಿಂಗ್ಸ್‌ ಇಲೆವೆನ್‌ ತಂಡದ ನೂತನ ನಾಯಕನನ್ನಾಗಿ ಆಸ್ಟ್ರೇಲಿಯದ ಸ್ಫೋಟಕ ಬ್ಯಾಟ್ಸ್‌ಮನ್‌ ಗ್ಲೆನ್‌ ಮ್ಯಾಕ್ಸ್‌ವೆಲ್‌ ಅವರನ್ನು ನೇಮಿಸಲಾಗಿದೆ. 
ಕಳೆದ ವರ್ಷದ ಐಪಿಎಲ್‌ ಆರಂಭದಲ್ಲಿ ಡೇವಿಡ್‌ ಮಿಲ್ಲರ್‌ ಪಂಜಾಬ್‌ ತಂಡದ ನಾಯಕ ರಾಗಿದ್ದರು. 
ಆದರೆ ಮೊದಲ 6 ಪಂದ್ಯಗಳಲ್ಲಿ ಐದನ್ನು ಸೋತ ಕಾರಣ ಮಿಲ್ಲರ್‌ ಅವರನ್ನು ಕೆಳಗಿಳಿಸಿ ಮುರಳಿ ವಿಜಯ್‌ ಅವರನ್ನು ಕೂರಿಸಲಾಯಿತು. 
ಟಿ-20 ವಿಶ್ವಕಪ್‌ ವಿಜೇತ ವೆಸ್ಟ್‌ ಇಂಡೀಸ್‌ ತಂಡದ ನಾಯಕ ಡ್ಯಾರನ್‌ ಸಮ್ಮಿ, ಇದೇ ವಿಶ್ವಕಪ್‌ನಲ್ಲಿ ಇಂಗ್ಲೆಂಡನ್ನು ಫೈನಲ್‌ ತನಕ ಕೊಂಡೊಯ್ದ ಎವೋನ್‌ ಮಾರ್ಗನ್‌ ಅವರೆಲ್ಲ ಕಿಂಗ್ಸ್‌ ಇಲೆವೆನ್‌ ಪಂಜಾಬ್‌ ತಂಡದಲ್ಲಿದ್ದರೂ ಮ್ಯಾಕ್ಸ್‌ವೆಲ್‌ಗೆಮಣೆ ಹಾಕಿದ್ದು ಅಚ್ಚರಿಯ ನಡೆಯಾಗಿದೆ. 
