"ಅವ ಲಕ್ಕಿ' ಚಿತ್ರದ ಮೂಲಕ ದೇಶದಲ್ಲಿ ಹೇಳಿಕೊಳ್ಳುವಂತಹ ಬಡತನವಿಲ್ಲ, ಇಲ್ಲೂ ಕೂಡ ಶ್ರೀಮಂತಿಕೆ ಉಂಟು, ನಮ್ಮದು ಸಂಸ್ಕೃತಿಗಳ ನೆಲೆಬೀಡು ಎಂಬುದನ್ನು ತೋರಿಸುವ ಪ್ರಯತ್ನ ಮಾಡಿದ್ದಾರಂತೆ. 
ಪ್ರತಿಭಾವಂತರಿಗೆ ಪ್ರೋತ್ಸಾಹ ಕೊಟ್ಟು, ಸರಿ ದಾರಿ ತೋರಿಸಿದರೆ, ಅವರು ಯಾವ ರೀತಿ ಬೆಳವಣಿಗೆ ಕಾಣುತ್ತಾರೆ ಎಂಬುದು ಚಿತ್ರದ ಹೈಲೆಟ್‌ ಅಂತೆ. 
ಇವರೊಂದಿಗೆ ಮಾಸ್ಟರ್‌ ಶ್ರೀಕೃಷ್ಣ, ಕಾಮಿಡಿ ಖಳನಟನಾಗಿ ಮಂಜುನಾಥ ಭಟ್‌ ಹಾಗೂ ಜಾದುಗಾರನ ಪಾತ್ರದಲ್ಲಿ ನಿರ್ದೇಶಕರು ಕೂಡ ಇಲ್ಲಿ ಬಣ್ಣ ಹಚ್ಚಿದ್ದಾರೆ. 
ಇಲ್ಲಿ ಇಸ್ಮಾಯಿಲ್‌ ಗೋನಾಳ್‌ ಸಂಗೀತ ನೀಡಿದ್ದು, ಜಾನ‌ಪದ, ರಂಗಭೂಮಿ, ಸಾಮಾಜಿಕ ಕಳಕಳಿ ಇರುವಂತಹ ಏಳು ಗೀತೆಗಳಿಗೆ ಸಂಗೀತ ನೀಡಲಾಗಿದೆ. 
ಈ "ಅವ ಲಕ್ಕಿ'ಯ ಇನ್ನೊಂದು ವಿಶೇಷವೆಂದರೆ, ಬಾಲಪ್ರತಿಭೆಗಳ, ಪೋಷಕರು, ಸಾರ್ವಜನಿಕರು ಸೇರಿದಂತೆ ಒಟ್ಟು ಸಾವಿರಾರು ಜನರು ಚಿತ್ರೀಕರಣದಲ್ಲಿ ಭಾಗಿಯಾಗಿದ್ದಾರಂತೆ. 
