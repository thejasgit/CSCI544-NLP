ಕರಾಚಿ : 'ನಾನು ಹೃದಯದಿಂದ ಪಾಕಿಸ್ಥಾನೀ; ಪಾಕ್‌ ಸೇನೆಯನ್ನು ಸೇರಬೇಕೆಂಬ ಉತ್ಕಟ ಆಸೆ ನನಗಿದೆ' ಎಂದಿದ್ದಾರೆ ವೆಸ್ಟ್‌ ಇಂಡೀಸ್‌ ಕ್ರಿಕೆಟ್‌ ತಂಡ ಬ್ಯಾಟಿಂಗ್‌ ತಾರೆ ಮಾರ್ಲಾನ್‌ ಸ್ಯಾಮುವೆಲ್ಸ್‌ !. 
ಇಷ್ಟಕ್ಕೂ ಸ್ಯಾಮುವೆಲ್ಸ್‌ಗೆ ಪಾಕ್‌ ಸೇನೆಯನ್ನು ಸೇರಿಕೊಳ್ಳುವ ಆಸೆ ಚಿಗುರಿಕೊಂಡದ್ದು ಹೇಗೆ ಗೊತ್ತಾ ? ಎಲ್ಲರಿಗೂ ತಿಳಿದಿರುವ ಹಾಗೆ ಪಾಕಿಸ್ಥಾನದಲ್ಲಿ ವಿಶ್ವದ ಯಾವುದೇ ಕ್ರಿಕೆಟ್‌ ತಂಡ "ಭದ್ರತೆಯ ಭಯ'ಕ್ಕಾಗಿ ಕಳೆದ ಹಲವು ವರ್ಷಗಳಿಂದ ಆಡುತ್ತಿಲ್ಲ. 
ಪಿಎಸ್‌ಎಲ್‌ ಚಾಂಪ್ಯನ್‌ಶಿಪ್‌ ಗೆದ್ದಿರುವ ಝಾಲ್‌ಮಿ ತಂಡವನ್ನು ಪ್ರತಿನಿಧಿಸಿದ ಸ್ಯಾಮುವೆಲ್ಸ್‌ಗೆ ಪಾಕ್‌ ಸೂಪರ್‌ ಲೀಗ್‌  ಫೈನಲ್‌ ಪಂದ್ಯಕ್ಕೆ ಪಾಕ್‌ ಸೇನೆ ಕೊಟ್ಟಿರುವ "ಟಾಪ್‌ ಕ್ಲಾಸ್‌' ಭದ್ರತೆಯ ಬಗ್ಗೆ ಭಾರೀ ಮೆಚ್ಚುಗೆ ಉಂಟಾಗಿದೆ. 
ಪಾಕ್‌ ಸೇನಾ ಮುಖ್ಯಸ್ಥರನ್ನು ನೇರವಾಗಿ ಉದ್ದೇಶಿಸಿ ಸ್ಯಾಮುವೆಲ್ಸ್‌ ಹೇಳಿದ್ದು ಇಷ್ಟು : ಜನರಲ್‌, ನನ್ನ ಹೆಗಲ ಮೇಲೆ ಮೆಟಾಲಿಕ್‌ ಬ್ಯಾಜ್‌ ಧರಿಸಿಕೊಳ್ಳಲು ಸಾಧ್ಯವಾದರೆ ನಾನು ಪಾಕಿಸ್ಥಾನಕ್ಕೆ ಭೇಟಿಕೊಡಲು ಯಾವತ್ತೂ ಇಷ್ಟ ಪಡುತ್ತೇನೆ. 
