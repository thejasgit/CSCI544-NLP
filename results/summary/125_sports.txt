ಇಂಡಿಯನ್‌ ವೆಲ್ಸ್‌ (ಕ್ಯಾಲಿಫೋರ್ನಿಯಾ):ಇಂಡಿಯನ್‌ ವೆಲ್ಸ್‌ ವನಿತಾ ಸಿಂಗಲ್ಸ್‌ ಪ್ರಶಸ್ತಿ ರಶ್ಯದ ಎಲೆನಾ ವೆಸ್ನಿನಾ ಪಾಲಾಗಿದೆ. 
ಪುರುಷರ ಫೈನಲ್‌ಗಿಂತ ಹೆಚ್ಚು ಪೈಪೋಟಿ ಕಂಡ, ತೀವ್ರ ಕುತೂಹಲ ಹುಟ್ಟಿಸಿದ ಫೈನಲ್‌ನಲ್ಲಿ ವೆಸ್ನಿನಾ ತಮ್ಮದೇ ದೇಶದ ಸ್ವೆತ್ಲಾನಾ ಕುಜ್ನೆತ್ಸೋವಾ ಅವರನ್ನು 6-7 (6-8), 7-5, 6-4 ಅಂತರದಿಂದ ಸೋಲಿಸಿದರು. 
30ರ ಹರೆಯದ ವೆಸ್ನಿನಾ ಕಳೆದ ವರ್ಷ ಇಲ್ಲಿ ಅರ್ಹತಾ ಕೂಟದ ಮೊದಲ ಸುತ್ತಿನಲ್ಲೇ ಸೋತು ನಿರ್ಗಮಿಸಿದ್ದರು. 
ಇನ್ನೊಂದೆಡೆ ಕುಜ್ನೆತ್ಸೋವಾ ಪಾಲಿಗೆ ಇಂಡಿಯನ್‌ ವೆಲ್ಸ್‌ 3ನೇ ಸಲವೂ ದುರದೃಷ್ಟವನ್ನೇ ತೆರೆದಿರಿಸಿತು. 
