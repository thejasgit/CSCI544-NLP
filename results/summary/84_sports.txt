ವಿಶಾಖಪಟ್ಣಣ: ಆಲ್‌ರೌಂಡ್‌ ಆಟದ ಪ್ರದರ್ಶನ ನೀಡಿದ ಪಾರ್ಥಿವ್‌ ಪಟೇಲ್‌ ನಾಯಕತ್ವದ ಭಾರತ 'ಬಿ' ತಂಡವು ರವಿವಾರದ ಪಂದ್ಯದಲ್ಲಿ ತಮಿಳುನಾಡು ತಂಡವನ್ನು 32 ರನ್ನುಗಳಿಂದ ಸೋಲಿಸಿ ದೇವಧರ್‌ ಟ್ರೋಫಿ ಏಕದಿನ ಕ್ರಿಕೆಟ್‌ ಕೂಟದ ಫೈನಲ್‌ ಹಂತಕ್ಕೇರಿದೆ. 
ಶನಿವಾರ ನಡೆದ ಮೊದಲ ಪಂದ್ಯದಲ್ಲಿ ಭಾರತ 'ಎ' ತಂಡವನ್ನು ಕೆಡಹಿದ್ದ ಭಾರತ 'ಬಿ' ತಂಡವು ದ್ವಿತೀಯ ಪಂದ್ಯದಲ್ಲಿ ತಮಿಳುನಾಡು ತಂಡವನ್ನು ಸೋಲಿಸಲು ಯಶಸ್ವಿಯಾಗಿದೆ. 
ಮನೀಷ್‌ ಪಾಂಡೆ ಅವರ ಶತಕ ಹಾಗೂ ಶಿಖರ್‌ ಧವನ್‌ ಮತ್ತು ಅಕ್ಷರ್‌ ಪಟೇಲ್‌ ಅವರ ಅರ್ಧ ಶತಕದಿಂದಾಗಿ ಭಾರತ 'ಬಿ' ತಂಡವು 8 ವಿಕೆಟಿಗೆ 316 ರನ್ನುಗಳ ಬೃಹತ್‌ ಮೊತ್ತ ಪೇರಿಸಿತು. 
ಸಂಕ್ಷಿಪ್ತ ಸ್ಕೋರು: ಭಾರತ 'ಬಿ' 8 ವಿಕೆಟಿಗೆ 316 (ಶಿಖರ್‌ ಧವನ್‌ 50, ಮನೀಷ್‌ ಪಾಂಡೆ 104, ಅಕ್ಷರ್‌ ಪಟೇಲ್‌ 51, ಗುರುಕೀರತ್‌ ಸಿಂಗ್‌ ಮಾನ್‌ 25, ಅಕ್ಷಯ್‌ ಕರ್ಣೇವರ್‌ 28 ಔಟಾಗದೆ, ಸಾಯಿ ಕಿಶೋರ್‌ 60ಕ್ಕೆ 4). 
