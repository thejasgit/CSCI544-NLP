ಶಿವರಾತ್ರಿ ದಿನ ಆರ್‌.ಚಂದ್ರು ನಿರ್ಮಾಣ, ನಿರ್ದೇಶನದ, ವಿಜಯ್‌ ನಾಯಕರಾಗಿರುವ "ಕನಕ' ಚಿತ್ರದ ಫೋಟೋಶೂಟ್‌ ನಗರದ ವಿವಿಧ ರಸ್ತೆಗಳಲ್ಲಿ, ರೈಲ್ವೇ ನಿಲ್ದಾಣ ಅಕ್ಕಪಕ್ಕ ನಡೆಯಲಿದೆ ಎಂಬ ಸುದ್ದಿಯನ್ನು ಈ ಹಿಂದೆ ನೀವು ಇದೇ ಬಾಲ್ಕನಿಯಲ್ಲಿ ಓದಿದ್ದೀರಿ. 
ಹೆಚ್ಚು ಜನ ಸೇರುವ ಮೆಜೆಸ್ಟಿಕ್‌, ಕಂಟೋನ್ಮೆಂಟ್‌, ಎಂ.ಜಿ.ರಸ್ತೆ ಸೇರಿದಂತೆ ನಗರದ ಹಲವೆಡೆ "ಕನಕ' ಚಿತ್ರದ ಫೋಟೋಶೂಟ್‌ ಮಾಡಲಾಗಿದೆ. 
ಹಾಗಾಗಿ, ಫೋಟೋಶೂಟ್‌ ಸಹಜವಾಗಿ ಮೂಡಿಬರಬೇಕೆಂಬ ಕಾರಣದಿಂದಲೇ "ಕನಕ' ಚಿತ್ರದ ಫೋಟೋಶೂಟ್‌ ಅನ್ನು ಜನನಿಬಿಡ ಜಾಗಗಳಲ್ಲಿ ಮಾಡಿದ್ದಾರೆ.. 
ಈಗಾಗಲೇ "ಚಂದ್ರಲೇಖಾ',  ಮಾಸ್ಟರ್‌ಪೀಸ್‌', "ಭಲೇಜೋಡಿ', "ಸುಂದರಾಂಗ ಜಾಣ' ಚಿತ್ರಗಳಲ್ಲಿ ನಟಿಸಿರುವ ಹಾಗೂ "ಸಾಹೇಬ', "ಮಫ್ತಿ' ಚಿತ್ರಗಳಲ್ಲಿ ಬಿಝಿಯಾಗಿರುವ ಸಾನ್ವಿ ಜೊತೆ ಮಾತುಕತೆ ನಡೆದಿದ್ದು, ಸಾನ್ವಿ ಕೂಡಾ "ಕನಕ' ತಂಡ ಸೇರಲಿದ್ದಾರೆಂಬ ಮಾಹಿತಿ ಇದೆ. 
