ಬರಗಾಲ ಪೀಡಿತ ತಾಲೂಕುಗಳ ಶಾಲೆಗಳಲ್ಲಿ ಸರ್ಕಾರ ಮಧ್ಯಾಹ್ನದ ಬಿಸಿಯೂಟ ಯೋಜನೆ ಮುಂದುವರಿಸಿದ್ದು, ಇಂಥ ಶಾಲೆಗಳಲ್ಲಿ ಬೆಳಗ್ಗೆ 10ರಿಂದ ಮಧ್ಯಾಹ್ನ 1 ಗಂಟೆ ತನಕ ಈ ಶಿಬಿರ ನಡೆಯಲಿದೆ. 
ಶಾಲಾ ಸಮಗ್ರ ಮಾಹಿತಿ (ಡೈಸ್‌) ಮಾದರಿ ಆಧರಿಸಿ 150ಕ್ಕಿಂತ ಅಧಿಕ ದಾಖಲಾತಿ ಹೊಂದಿದ ಸರ್ಕಾರಿ ಹಿರಿಯಪ್ರಾಥಮಿಕ ಶಾಲೆಯ 6 ಹಾಗೂ 7ನೇ ವರ್ಗಕ್ಕೆ ತೇರ್ಗಡೆ ಹೊಂದಿದ ಮಕ್ಕಳಿಗೆ ಕಡ್ಡಾಯವಾಗಿ ಶಿಬಿರ ನಡೆಸಲು ಇಲಾಖೆ ಆದೇಶಿಸಿದೆ. 
ಆರಂಭಿಕ ವಾರ ಕುಟುಂಬ, ಎರಡನೇ ವಾರ ನೀರು, ಮೂರನೇ ವಾರಆಹಾರ, ನಾಲ್ಕನೇ ವಾರ ಆರೋಗ್ಯ ಮತ್ತು ನೈರ್ಮಲ್ಯ ಹಾಗೂ ಕೊನೆಯ ವಾರ ಪರಿಸರ ಪಾಠ ಜರುಗಲಿದೆ. 
ಪ್ರತಿ ದಿನದ ಮೊದಲ ಅವಧಿ ಓದು ಬರಹ, ಎರಡನೇ ಅವಧಿ ನಿತ್ಯ ಜೀವನಕ್ಕೆ ಸಂಬಂಧಿಸಿ, ಮೂರನೇ ಅವಧಿ ಬಾ ಸಮಸ್ಯೆ ಬಿಡಿಸು, ನಾಲ್ಕನೇ ಅವಧಿ ಮಾಡಿ ಕಲಿ ಪ್ರಯೋಗ, ಕೊನೆಯ ಅವಧಿ ಕ್ವಿಕ್‌ ಮ್ಯಾಥ್ಸ್ ಎಂದು ವಿಂಗಡಿಸಲಾಗಿದೆ. 
ಇಲಾಖೆ ಜವಾಬ್ದಾರಿ ಏನು?: ಬೋಧನೆ ಹಾಗೂ ಕಲಿಕೋಪಕರಣ ಇಲಾಖೆ ಬಿಸಿಯೂಟಕ್ಕೆ ಅಗತ್ಯ ಪಡಿತರ ಹಾಗೂ ಅಡುಗೆ ಸಿಬ್ಬಂದಿ ಗೌರವಧನ ಪೂರೈಸಲಿದೆ. 
