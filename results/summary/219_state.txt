ಹೊಸದಿಲ್ಲಿ: ದೇಶದಲ್ಲಿ ಕಪ್ಪು ಹಣದ ವಹಿವಾಟಿಗೆ ಬೆನ್ನೆಲುಬು ಎಂದು ನಂಬಲಾಗಿರುವ ನಕಲಿ  (ಷೆಲ್‌) ಕಂಪೆನಿಗಳ ವಿರುದ್ಧ ಕರ್ನಾಟಕ ಸಹಿತ 16 ರಾಜ್ಯಗಳ 100 ಸ್ಥಳಗಳಲ್ಲಿ ದಾಳಿ ನಡೆಸಲಾಗಿದೆ. 
ಜಗನ್ಮೋಹನ ರೆಡ್ಡಿ ಮತ್ತು ರಾಜೇಶ್ವರ್‌ ಎಕ್ಸ್‌ಪೋರ್ಟ್‌ ಸಹಿತ ಪ್ರಮುಖ ಕಂಪೆನಿಗಳ ಜತೆಗೆ ನಿಕಟ ಸಂಪರ್ಕ ಹೊಂದಿವೆ ಎಂದು ಹೇಳಲಾಗಿರುವ ಸಂಸ್ಥೆಗಳ ಮೇಲೂ ದಾಳಿ ನಡೆಸಲಾಗಿದೆ ಎಂದು ಮೂಲಗಳು ತಿಳಿಸಿವೆ. 
ಹಲವು ದಾಖಲೆಗಳ ವಶ: ರಾಷ್ಟ್ರೀಯ ಗ್ರಾಮೀಣ ಆರೋಗ್ಯ ಮಿಷನ್‌ ಹೆಸರಿನಲ್ಲಿ ಹಣ ದುರ್ಬಳಕೆ ಮಾಡಿಕೊಂಡಿದ್ದ ಆರೋಪ ಗಳಿಗೆ ಸಂಬಂಧಿಸಿದಂತೆ ಹಲವು ದಾಖಲೆಗಳು, ನೋಯ್ಡಾ ಪ್ರಾಧಿಕಾರದಲ್ಲಿ ಮುಖ್ಯ ಎಂಜಿ ನಿಯರ್‌ ಆಗಿದ್ದ ಯಾದವ್‌ ಹೆಸರಿನಲ್ಲಿ ಕಾರ್ಯ ನಿರ್ವಹಣೆ ಮಾಡುತ್ತಿದ್ದವರ ಮೇಲೂ ದಾಳಿ ನಡೆಸಲಾಗಿದೆ. 
ಏನಿದು ಷೆಲ್‌ ಕಂಪೆನಿಗಳು?ಕಡಿಮೆ ಮೊತ್ತದ ಬಂಡವಾಳದಿಂದ ಸ್ಥಾಪನೆಯಾದ, ಪಟ್ಟಿಯಲ್ಲಿಲ್ಲದ ಕಂಪೆನಿಗಳಲ್ಲಿ  ಹೂಡಿಕೆ ಮಾಡಿರುವ, ಡಿವಿಡೆಂಡ್‌ ಆದಾಯ ಇಲ್ಲದಿರುವ, ಕೈಯಲ್ಲೇ ಸಾಕಷ್ಟು  ನಗದು ಹೊಂದಿ ರುವ, ಖಾಸಗಿ ಕಂಪೆನಿಗಳು ಬಹುತೇಕ ಷೇರುದಾರರಾಗಿರುವ ಕಂಪೆನಿಗಳೇ ಶೆಲ್‌ ಕಂಪೆನಿಗಳು. 
ಜಾರಿ ನಿರ್ದೇಶನಾಲಯ ಕೈಗೊಂಡ ವಿವಿಧ ತನಿಖೆಗಳ ಮಾಹಿತಿ ಮತ್ತು ಕಪ್ಪು ಹಣದ ವಿರುದ್ಧ ಯಾವ ರೀತಿ ಕ್ರಮ ಕೈಗೊಳ್ಳಬೇಕು ಎಂಬ ನಿಯಮಾವಳಿಗಳ ಅನ್ವಯ ಈ ದಾಳಿ ನಡೆಸಲಾಗಿದೆ.ಕರ್ನಲ್‌ ಸಿಂಗ್‌, ಇ.ಡಿ. 
