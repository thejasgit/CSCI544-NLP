ಪುರಿ ಜಗನ್ನಾಥ್‌ ಪ್ರತಿ ಸಿನಿಮಾದ ಕಥೆ ಬರೆಯುವ ಮುನ್ನ ಬ್ಯಾಂಕಾಕ್‌ಗೆ ಹಾರುತ್ತಾರೆ. 
ಇಲ್ಲಿ ಆ ಕಥೆಗೆ ಏನೆಲ್ಲಾ ಬೇಕು, ಯಾರ್ಯಾರು ನಟ,ನಟಿಯರು ಇರಬೇಕು ಎಂಬಿತ್ಯಾದಿ ಬಗ್ಗೆ ಚರ್ಚಿಸಿ, ಪುನಃ ಬ್ಯಾಂಕಾಕ್‌ಗೆ ಹಾರುತ್ತಾರೆ. 
ಈ ಮಾತನ್ನು ಸ್ವತಃ ಸ್ಪಷ್ಟಪಡಿಸುವ ಪುರಿಜಗನ್ನಾಥ್‌, ಅಲ್ಲಿನ ಬೀಚ್‌ ಸೈಡ್‌ನ‌ಲ್ಲಿ ಕುಳಿತು ಪೆನ್ನು ಹಿಡಿದು ಕಥೆ ಬರೆಯುತ್ತೇನೆ. 
ಅಲ್ಲಿ ಕಥೆ ಕೆತ್ತುವಾಗ, ಟೀ, ಹಿಡಿದು ಬರುವ ಹುಡುಗರ ಜತೆ ಹರಟುತ್ತಲೇ ಕಥೆ ಪೂರ್ಣಗೊಳಿಸುತ್ತೇನೆ. 
ಹೀಗೆ ಹದಿನೈದು ದಿನಗಳ ಕಾಲ ಬ್ಯಾಂಕಾಕ್‌ಗೆ ಹೋಗಿ ಕಥೆ ರೆಡಿ ಮಾಡುತ್ತೇನೆ. 
ಆ ಬಳಿಕ ಬಂದು ಮೂರು ತಿಂಗಳಲ್ಲೇ ಸಿನಿಮಾ ಮಾಡಿ ಮುಗಿಸುತ್ತೇನೆ ಎಂಬುದು ಪುರಿ ಜಗನ್ನಾಥ್‌ ಮಾತು.. 
