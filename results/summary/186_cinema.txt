ಜೀ ಕನ್ನಡ ವಾಹಿನಿಯಲ್ಲಿ ಪ್ರಸಾರವಾಗುವ "ಸರಿಗಮಪ' ಕಾರ್ಯಕ್ರಮದ 13ನೆಯ ಸೀಸನ್‌ನ ಮೆಗಾ ಆಡಿಷನ್‌ನ ವಿಡಿಯೋವೊಂದು ಈಗ ಸಿಕ್ಕಾಪಟ್ಟೆ ವೈರಲ್‌ ಆಗಿದೆ. 
ಸುಹನಾ ಸಯ್ಯದ್‌ ಎಂಬ ಶಿವಮೊಗ್ಗ ಜಿಲ್ಲೆ ಸಾಗರದ ಹುಡುಗಿ ಈ ಮೆಗಾ ಆಡಿಷನ್‌ನಲ್ಲಿ ಭಾಗ ವಹಿಸಿ ಎಲ್ಲರ ಮೆಚ್ಚುಗೆ ಪಡೆದಿದ್ದಾರೆ.. 
ಹಿಂದೂ ದೇವರುಗಳ ಸ್ತೋತ್ರ ಭಜನೆ ಸೇರಿದಂತೆ ಜಾನಪದ ಹಾಡುಗಳನ್ನು ಸ್ಪಷ್ಟ ಹಾಗೂ ಸುಶ್ರಾವ್ಯವಾಗಿ ಹಾಡುವ ಮೂಲಕ ಈಗ ತೀರ್ಪುಗಾರರಿಂದ ಹಿಡಿದು ಎಲ್ಲರ ಮೆಚ್ಚುಗೆ ಗಳಿಸಿದ್ದಾರೆ. 
ನನ್ನಲ್ಲಿರುವ ಪ್ರತಿಭೆಗೆ ಯಾವುದೇ ಕಟ್ಟುಪಾಡುಗಳು ಅಡ್ಡ ಬರಬಾರದು, ಅದು ಜನರಿಗೆ ತಲುಪಬೇಕೆಂಬುದು ಪ್ರತಿ ಪ್ರತಿಭಾವಂತರ ಮನಸ್ಸಲ್ಲಿ ಬರಬೇಕೆಂಬುದು ನನ್ನ ಆಶಯ' ಎನ್ನುವ ಮೂಲಕ ಕಟ್ಟುಪಾಡುಗಳ ಕಾರಣ ನೀಡಿ ಪ್ರತಿಭೆಗಳನ್ನು ಚಿವುಟಬೇಡಿ ಎಂಬ ಸಂದೇಶ ನೀಡಿದ್ದಾರೆ.. 
