ಹಾವೇರಿ: ರಾಷ್ಟ್ರಪಿತ ಮಹಾತ್ಮಾ ಗಾಂಧಿಯವರೇ ಅಡಿಗಲ್ಲು ಹಾಕಿದ್ದ ನಗರದ "ಧರ್ಮಶಾಲೆ' ಕಟ್ಟಡವಿರುವ ಸ್ಥಳಕ್ಕೆ ಭಾರಿ ಬೇಡಿಕೆ ಬಂದಿದ್ದು, ಈ ಸ್ಥಳಕ್ಕಾಗಿ ನಗರಸಭೆ ಹಾಗೂ ಜಿಲ್ಲಾಡಳಿತ ನಡುವೆ ಪೈಪೋಟಿ ಶುರುವಾಗಿದೆ.. 
ಪ್ರಸ್ತುತ "ಧರ್ಮಶಾಲೆ' ಕಟ್ಟಡ ಇರುವ ಜಾಗ ನಗರಸಭೆಗೆ ಸೇರಿದ್ದು, ಇಲ್ಲಿ ನಗರಸಭೆಯು ಕೇಂದ್ರ ಸರ್ಕಾರದ ರಾಷ್ಟ್ರೀಯ ನಗರ ಜೀವನೋಪಾಯ ಅಭಿಯಾನ ಯೋಜನೆಯಲ್ಲಿ ನಿರಾಶ್ರಿತರಿಗೆ, ಅನಾಥರಿಗೆ, ವಿಧವೆಯರಿಗೆ ಆಶ್ರಯ ನೀಡುವ ಉದ್ದೇಶದಿಂದ 40 ಲಕ್ಷ ರೂ.ಗಳಲ್ಲಿ ಕ್ರಿಯಾ ಯೋಜನೆ ತಯಾರಿಸಿ, ಜಿಲ್ಲಾಡಳಿತದಿಂದ ಅನುಮೋದನೆಗೊಂಡು ಸರ್ಕಾರದಿಂದ ಮಂಜೂರಾತಿ ಪಡೆದುಕೊಂಡಿದೆ.. 
ಗಾಂಧೀಜಿ ಕುರಿತು ಪುಸ್ತಕ ಪ್ರಕಟಣೆ, ಅವರ ತತ್ವ ವಿಚಾರಗಳ ಪ್ರಚಾರ, ಅವರ ಜೀವನ ಚರಿತ್ರೆಯ ಪ್ರಚಾರ ಹೀಗೆ ಪ್ರತಿ ವರ್ಷ ಗಾಂಧೀಜಿ ಕುರಿತು ಒಂದಿಲ್ಲೊಂದು ಕಾರ್ಯಕ್ರಮ ಹಾಕಿಕೊಂಡು ಬಂದ ವಾರ್ತಾ ಇಲಾಖೆ, ಈ ಬಾರಿ ಗಾಂಧೀಜಿಯವರ ಮೌಲ್ಯಗಳ ಪುನರುತ್ಥಾನಕ್ಕಾಗಿ ಶಾಶ್ವತ ಕಟ್ಟಡ ಹೊಂದಿ ಪ್ರತಿ ವರ್ಷ ಅರಿವು, ಅಭಿವೃದ್ಧಿ ಚಟುವಟಿಕೆ ನಡೆಸಲು "ಗಾಂಧಿಭವನ' ನಿರ್ಮಾಣ ಯೋಜನೆ ಹಾಕಿಕೊಂಡಿದೆ.. 
ಜಿಲ್ಲಾಧಿಕಾರಿಯವರು ಧರ್ಮಶಾಲೆ ಇರುವ 18 ಗುಂಟೆ ಜಾಗ ನೀಡುವುದಾಗಿ ಹೇಳಿದ್ದು ಈಗಾಗಲೇ ಈ ಸ್ಥಳದಲ್ಲಿ ನಗರಸಭೆಯಿಂದ ಕಟ್ಟಲು ಉದ್ದೇಶಿಸಿರುವ "ಗಾಂಧಿ ಆಶ್ರಯಧಾಮ'ಕ್ಕೆ ಬೇರೆ ಕಡೆ ಸ್ಥಳ ನೀಡುವುದಾಗಿ ತಿಳಿಸಿದ್ದಾರೆ.- ಡಾ| ಬಿ.ಆರ್‌. 
