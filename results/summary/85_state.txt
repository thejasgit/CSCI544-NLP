ಇಷ್ಟು ದಿನಗಳ ಕಾಲ ತಮ್ಮ ಪಕ್ಷದ ನಾಯಕರುಗಳ ಜತೆಗೆ ಮತಯಾಚನೆಯಲ್ಲಿ ತೊಡಗಿದ್ದ ಅಭ್ಯರ್ಥಿಗಳು ಇದೀಗ ಪಕ್ಷದ ಕಾರ್ಯಕರ್ತರು ಹಾಗೂ ಸ್ಥಳೀಯ ಮುಖಂಡರ ಜತೆಗೆ ಮತದಾರನ ಮನೆಬಾಗಿಲಿಗೆ ಎಡತಾಕುತ್ತಿದ್ದು, ಮತದಾರರ ಮನೆಗೆಲ್ಲಲು ಅಂತಿಮ ಸುತ್ತಿನ ಕಸರತ್ತು ಆರಂಭಿಸಿದ್ದಾರೆ.. 
ಗುಂಡ್ಲುಪೇಟೆ,ನಂಜನಗೂಡಲ್ಲಿ  ಬಿಗಿ ಭದ್ರತೆ:ಗುಂಡ್ಲುಪೇಟೆ: ಪ್ರತಿ ಮತಗಟ್ಟೆಗೆ ಒಬ್ಬರು ಮತಗಟ್ಟೆ ಅಧಿಕಾರಿ, ವಿವಿ ಪ್ಯಾಟ್‌ಗೆ ಒಬ್ಬರು ಅಧಿಕಾರಿ ಸೇರಿದಂತೆ ಒಟ್ಟು 5 ಜನ ಮತದಾನ ಅಧಿಕಾರಿಗಳನ್ನು ನೇಮಿಸಲಾಗಿದೆ. 
ಒಟ್ಟು 250 ಮತಗಟ್ಟೆಗಳಿಗೆ 275  ಮತಗಟ್ಟೆ ಅಧಿಕಾರಿಗಳು, 275 ಒಂದನೇ ಮತದಾನ ಅಧಿಕಾರಿ, 550 ಎರಡು ಮತ್ತು ಮೂರನೇ ಮತದಾನ ಅಧಿಕಾರಿ ಹಾಗೂ 275 4ನೇ ಮತದಾನ ಅಧಿಕಾರಿ ಸೇರಿ ಒಟ್ಟು 1375 ಅಧಿಕಾರಿಗಳನ್ನು ನೇಮಕ ಮಾಡಲಾಗಿದೆ.. 
ನಂಜನಗೂಡು:ಅರೆ ಸೇನಾ ಪಡೆಗಳ 6 ತುಕಡಿ ಜತೆಗೆ 2 ಸಾವಿರ ಪೊಲೀಸರನ್ನು ಚುನಾವಣಾ ಬಂದೋಬಸ್ತ್ಗೆ ನಿಯೋಜಿಸಲಾಗಿದೆ.ಜಿಲ್ಲಾ ಪೊಲೀಸ್‌ ವರಿಷ್ಠಾಧಿಕಾರಿ, ಹೆಚ್ಚುವರಿ ಜಿಲ್ಲಾ ಪೊಲೀಸ್‌ ವರಿಷ್ಠಾಧಿಕಾರಿ ಸೇರಿದಂತೆ ಡಿವೈಎಸ್ಪಿ-5, ಆರ್‌ಎಸ್‌ಐ-2, ಪಿಎಸ್‌ಐ-56, ಆರ್‌ಪಿಐ- 1, ಸಿಪಿಐ-15, ಎಎಸ್‌ಐ-167, ಮುಖ್ಯಪೇದೆಗಳು- 409, ಪೇದೆಗಳು-423, ಎಚ್‌.ಜಿಗಳು-210ಗಳನ್ನು ನಿಯೋಜಿಸಲಾಗಿದೆ. 
