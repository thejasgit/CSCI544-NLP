ಆರೋಗ್ಯ ಸಮಸ್ಯೆಗಳ ಬಗ್ಗೆ ಆಪ್ತ ಸಮಾಲೋಚನೆ ನಡೆಸಲು ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಇಲಾಖೆಯ "ಆರೋಗ್ಯವಾಣಿ 104' ಇದರ ವಿಶ್ಲೇಷಣೆ ಪ್ರಕಾರ ರಾಜ್ಯದ 16 ರಿಂದ 24 ವರ್ಷದವರೆಗೆಗಿನ ಯುವಕರ ಪೈಕಿ ಶೇ.73.17 ರಷ್ಟು ಮಂದಿಗೆ "ಖನ್ನತೆ' ಕಾಡುತ್ತಿದೆ. 
ಈ ಖನ್ನತೆಗೆ ಶೇ.73ರಷ್ಟು ಶಿಕ್ಷಣ ಕಾರಣ ಆಗಿದ್ದರೆ, ಶೇ.8.18 ಕೌಟುಂಬಿಕ ಸಮಸ್ಯೆ ಹಾಗೂ ಶೇ.3.38 ಪ್ರೇಮ ವೈಫ‌ಲ್ಯ ಹಾಗೂ ಭಾವನಾತ್ಮಕ ವಿಷಯಗಳು ಕಾರಣವಾಗಿವೆ.. 
ಯುವಕರ ಸಂಖ್ಯೆಯೇ ಹೆಚ್ಚು: ಆರೋಗ್ಯವಾಣಿ 104 ಇದರ ಕಳೆದ ನಾಲ್ಕು ವರ್ಷದ (2013-17) ವಿಶ್ಲೇಷಣೆ ಪ್ರಕಾರ ಸಹಾಯವಾಣಿಗೆ ಆಪ್ತ ಸಮಾಲೋಚನೆಗಾಗಿ 1,67,815 ಕರೆಗಳನ್ನು ಸ್ವೀಕರಿಸಲಾಗಿದ್ದು, ಅದರಲ್ಲಿ 1,37,760 ಲಕ್ಷಮಂದಿಗೆ ಆಪ್ತ ಸಮಾಲೋಚನೆ ಮಾಡಲಾಗಿದೆ. 
ಏನಿದು ಆರೋಗ್ಯವಾಣಿ: ಆರೋಗ್ಯ ಸಮಸ್ಯೆಗಳಿಗೆ ಆಪ್ತ ಸಮಾಲೋಚನೆ ಮೂಲಕ ಸಲಹೆ, ಮಾರ್ಗದರ್ಶನ ನೀಡಲು ರಾಜ್ಯ ಸರ್ಕಾರ 2013ರಲ್ಲಿ ಹುಬ್ಬಳ್ಳಿಯಲ್ಲಿ ಆರೋಗ್ಯವಾಣಿ 104 ಎಂಬ ಸಹಾಯವಾಣಿ ಆರಂಭಿಸಿತ್ತು. 
ಸಹಾಯವಾಣಿಗೆ ಸಾಕಷ್ಟು ಬೇಡಿಕೆ ಬರುತ್ತಿದ್ದು, ಶೀಘ್ರದಲ್ಲೇ ಬೆಂಗಳೂರು ಮತ್ತು ರಾಯಚೂರಿನಲ್ಲಿ ಎರಡು ಸಹಾಯವಾಣಿ ಕೇಂದ್ರ ತೆರೆಯವ ಪ್ರಸ್ತಾವನೆ ಇದೆ ಎಂದು ಆರೋಗ್ಯ ಇಲಾಖೆ ಅಧಿಕಾರಿಗಳು ಮಾಹಿತಿ ನೀಡಿದ್ದಾರೆ. 
