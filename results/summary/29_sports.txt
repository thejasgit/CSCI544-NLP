ಇಂದೋರ್‌: ಗ್ಲೆನ್‌ ಮ್ಯಾಕ್ಸ್‌ಬೆಲ್‌ ನಾಯಕತ್ವದಲ್ಲಿ "ನ್ಯೂ ಲುಕ್‌' ಪಡೆದು ಕಣಕ್ಕಿಳಿದ ಕಿಂಗ್ಸ್‌ ಇಲೆವೆನ್‌ ಪಂಜಾಬ್‌ ತನ್ನ ಆರಂಭಿಕ ಪಂದ್ಯದಲ್ಲೇ ರೈಸಿಂಗ್‌ ಪುಣೆ ಸೂಪರ್‌ಜೈಂಟ್ಸ್‌ಗೆ ಸೋಲಿನ ಪಂಚ್‌ ಕೊಟ್ಟಿದೆ. 
ಇಲ್ಲಿನ "ಹೋಳ್ಕರ್‌ ಸ್ಟೇಡಿಯಂ'ನಲ್ಲಿ ಬ್ಯಾಟಿಂಗಿಗೆ ಇಳಿಸಲ್ಪಟ್ಟ ಪುಣೆ 6 ವಿಕೆಟಿಗೆ 163 ರನ್‌ ಗಳಿಸಿದರೆ, ಪಂಜಾಬ್‌ 19 ಓವರ್‌ಗಳಲ್ಲಿ 4 ವಿಕೆಟಿಗೆ 164 ರನ್‌ ಬಾರಿಸಿ ಗೆದ್ದು ಬಂದಿತು. 
ಆದರೆ 5ನೇ ವಿಕೆಟಿಗೆ ಜತೆಗೂಡಿದ ಹಾರ್ಡ್‌ ಹಿಟ್ಟರ್‌ಗಳಾದ ಮ್ಯಾಕ್ಸ್‌ವೆಲ್‌-ಮಿಲ್ಲರ್‌ 7.5 ಓವರ್‌ಗಳಿಂದ 79 ರನ್‌ ಸೂರೆಗೈದು ತಂಡದ ಗೆಲುವನ್ನು ಸಾರಿದರು.. 
ಮಿಲ್ಲರ್‌ 27 ಎಸೆತಗಳಿಂದ 30 ರನ್‌ ಬಾರಿಸಿದರು (2 ಸಿಕ್ಸರ್‌, 1 ಬೌಂಡರಿ). 
