ಶಿವರಾಜಕುಮಾರ್‌ ಅಭಿನಯದ "ಕಬೀರ' ಚಿತ್ರದ ನಂತರ ನಿರ್ದೇಶಕ ನರೇಂದ್ರ ಬಾಬು ಅಲಿಯಾಸ್‌ ಇಂದ್ರ ಬಾಬು ಸದ್ದಿಲ್ಲದೆ ಇನ್ನೊಂದು ಹೊಸ ಚಿತ್ರದ ಮೂಲಕ ಬಂದಿದ್ದಾರೆ. 
ಹೊಸ ವರ್ಷದಲ್ಲಿ ಅನಂತ್‌ನಾಗ್‌ ಅಭಿನಯದಲ್ಲಿ ಹೊಸ ಚಿತ್ರ ಮಾಡುವುದಾಗಿ ಹೇಳಿದ್ದ ಅವರು, ಅದರಂತೆ ಅನಂತ್‌ನಾಗ್‌ ಅಭಿನಯದಲ್ಲಿ "ಹೊಟ್ಟೆಗಾಗಿ ಗೇಣು ಬಟ್ಟೆಗಾಗಿ' ಎಂಬ ಚಿತ್ರವನ್ನು ಮಾಡುವುದಕ್ಕೆ ಸಜ್ಜಾಗಿದ್ದಾರೆ. 
ಅಂದಹಾಗೆ, ಎರಡು ಪಾತ್ರಗಳ ಸುತ್ತ ಸುತ್ತುವ ಈ ಚಿತ್ರದಲ್ಲಿ ಅನಂತ್‌ನಾಗ್‌ ಎದುರು "ರಂಗಿತರಂಗ'ದ ರಾಧಿಕಾ ಚೇತನ್‌ ಅಭಿನಯಿಸುತ್ತಿದ್ದಾರಂತೆ. 
"ಕಬೀರ' ಚಿತ್ರದಲ್ಲಿ ಎರಡು ಹಾಡುಗಳನ್ನು ಹಾಡಿದ್ದ ರಾಮಚಂದ್ರ ಅವರು, ಇದೇ ಮೊದಲ ಬಾರಿಗೆ ಈ ಚಿತ್ರದ ಮೂಲಕ ಸಂಗೀತ ನಿರ್ದೇಶನ ಮಾಡುತ್ತಿದ್ದಾರೆ. 
