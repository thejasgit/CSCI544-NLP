ಹಾವೇರಿ: ರಾಷ್ಟ್ರಪಿತ ಮಹಾತ್ಮಾ ಗಾಂಧಿಯವರೇ ಅಡಿಗಲ್ಲು ಹಾಕಿದ್ದ ನಗರದ "ಧರ್ಮಶಾಲೆ' ಕಟ್ಟಡವಿರುವ ಸ್ಥಳಕ್ಕೆ ಭಾರಿ ಬೇಡಿಕೆ ಬಂದಿದ್ದು, ಈ ಸ್ಥಳಕ್ಕಾಗಿ ನಗರಸಭೆ ಹಾಗೂ ಜಿಲ್ಲಾಡಳಿತ ನಡುವೆ ಪೈಪೋಟಿ ಶುರುವಾಗಿದೆ.. 
ಗಾಂಧೀಜಿ ಕುರಿತು ಪುಸ್ತಕ ಪ್ರಕಟಣೆ, ಅವರ ತತ್ವ ವಿಚಾರಗಳ ಪ್ರಚಾರ, ಅವರ ಜೀವನ ಚರಿತ್ರೆಯ ಪ್ರಚಾರ ಹೀಗೆ ಪ್ರತಿ ವರ್ಷ ಗಾಂಧೀಜಿ ಕುರಿತು ಒಂದಿಲ್ಲೊಂದು ಕಾರ್ಯಕ್ರಮ ಹಾಕಿಕೊಂಡು ಬಂದ ವಾರ್ತಾ ಇಲಾಖೆ, ಈ ಬಾರಿ ಗಾಂಧೀಜಿಯವರ ಮೌಲ್ಯಗಳ ಪುನರುತ್ಥಾನಕ್ಕಾಗಿ ಶಾಶ್ವತ ಕಟ್ಟಡ ಹೊಂದಿ ಪ್ರತಿ ವರ್ಷ ಅರಿವು, ಅಭಿವೃದ್ಧಿ ಚಟುವಟಿಕೆ ನಡೆಸಲು "ಗಾಂಧಿಭವನ' ನಿರ್ಮಾಣ ಯೋಜನೆ ಹಾಕಿಕೊಂಡಿದೆ.. 
ಅಂದು ಈ "ಧರ್ಮಶಾಲೆ' ಊರೂರು ಸಂಚರಿಸುವ ಸ್ವಾತಂತ್ರÂ ಹೋರಾಟಗಾರಿಗೆ ಹಾಗೂ ಬೇರೆ ಊರುಗಳಿಂದ ಹಾವೇರಿ ಆಗಮಿಸುವ ಜನರಿಗೆ ತಂಗಲು ಅನುಕೂಲ ಕಲ್ಪಿಸಿತ್ತು ಎಂಬುದೇ ಈ ಸ್ಥಳಕ್ಕೆ ಹೆಚ್ಚಿನ ಬೇಡಿಕೆ ಬರಲು ಕಾರಣ.. 
ಜಿಲ್ಲಾಧಿಕಾರಿಯವರು ಧರ್ಮಶಾಲೆ ಇರುವ 18 ಗುಂಟೆ ಜಾಗ ನೀಡುವುದಾಗಿ ಹೇಳಿದ್ದು ಈಗಾಗಲೇ ಈ ಸ್ಥಳದಲ್ಲಿ ನಗರಸಭೆಯಿಂದ ಕಟ್ಟಲು ಉದ್ದೇಶಿಸಿರುವ "ಗಾಂಧಿ ಆಶ್ರಯಧಾಮ'ಕ್ಕೆ ಬೇರೆ ಕಡೆ ಸ್ಥಳ ನೀಡುವುದಾಗಿ ತಿಳಿಸಿದ್ದಾರೆ.- ಡಾ| ಬಿ.ಆರ್‌. 
