ಆಧಾರ್‌ ಜೋಡಣೆ ಆಗದ ಹಾಗೂ ಒಂದೇ ಹೆಸರಿನ ಹೆಚ್ಚು ಜಾಬ್‌ಕಾರ್ಡುದಾರರು ಇದ್ದರೆ, 18 ವರ್ಷಕ್ಕಿಂತ ಕಡಿಮೆ ವಯಸ್ಸಿನವರ ಹೆಸರಲ್ಲಿ ಜಾಬ್‌ಕಾರ್ಡ್‌ ಇದ್ದರೆ, ಹೆಚ್ಚು ದಿನಗಳಿಂದ ಕೆಲಸಕ್ಕೆ ಬೇಡಿಕೆ ಇಡದೇ ಹೋಗಿದ್ದರೆ, ವಲಸೆ ಹೋಗಿದ್ದರೆ ಅಥವಾ ತೀರಿಕೊಂಡರೆ ಅಂತಹ ಜಾಬ್‌ಕಾರ್ಡ್‌ಗಳ ಬಗ್ಗೆ ಸಾಫ್ಟ್ವೇರ್‌ ಸ್ವೀಕರಿಸುವುದಿಲ್ಲ, ಲೋಪವಿದೆ ಎಂಬ ಸಂದೇಶ ರವಾನಿಸುತ್ತದೆ. 
ಅಲ್ಲದೇ ಈ ಯೋಜನೆಯಲ್ಲಿ ಜಾಬ್‌ಕಾರ್ಡ್‌ಗೆ ಅರ್ಜಿ ಸಲ್ಲಿಸಿದವರು, ಒಟ್ಟು ಜಾಬ್‌ಕಾರ್ಡ್‌ಗಳ ಸಂಖ್ಯೆ, ಕೆಲಸಕ್ಕೆ ಬೇಡಿಕೆ ಇಟ್ಟವರು, ಕೆಲಸ ಪಡೆದುಕೊಂಡವರು, ಕಾಮಗಾರಿಗಳ ಸಂಖ್ಯೆ, ಕೆಲಸ ಮಾಡಿದವರು ಪಡೆದುಕೊಂಡ ಕೂಲಿ ಇತ್ಯಾದಿ ವಿಷಯಗಳು ದಿನಂಪ್ರತಿ ಸಾಫ್ಟ್ವೇರ್‌ನಲ್ಲಿ ಅಪ್‌ಡೇಟ್‌ ಆಗುತ್ತಿರುತ್ತದೆ. 
ಆಧಾರ್‌ ಸಂಖ್ಯೆ ಜೋಡಣೆ ಆಗಿದೆ ಎಂದರೆ, ನಕಲಿ ಅಥವಾ ಅಕ್ರಮದ ಪ್ರಶ್ನೆ ಉದ್ಭವಿಸುವುದು ಕಡಿಮೆ ಎಂಬುದು ಅಧಿಕಾರಿಗಳ ವಾದ.. 
ನಕಲಿ ಜಾಬ್‌ಕಾರ್ಡ್‌ ಇದ್ದರೂ ಅವುಗಳ ಸಂಖ್ಯೆ 5ರಿಂದ 10 ಸಾವಿರ ಇದ್ದರೆ ಬಹಳ ದೊಡ್ಡದು'- ಉಪೇಂದ್ರ ಪ್ರತಾಪ್‌ ಸಿಂಗ್‌, ಆಯುಕ್ತರು, ಉದ್ಯೋಗ ಖಾತರಿ ಯೋಜನೆ. 
