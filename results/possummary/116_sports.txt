ಪ್ಯಾರಿಸ್‌: ಜರ್ಮನಿಯ ಆ್ಯಂಜೆಲಿಕ್‌ ಕೆರ್ಬರ್‌ ಮತ್ತೆ ವಿಶ್ವದ ನಂಬರ್‌ ವನ್‌ ಟೆನಿಸ್‌ ಆಟಗಾರ್ತಿಯಾಗಿ ಮೂಡಿಬಂದಿದ್ದಾರೆ. 
ಇನ್ನೊಂದೆಡೆ ಹಿರಿಯ ಟೆನಿಸಿಗ ರೋಜರ್‌ ಫೆಡರರ್‌ 4 ಸ್ಥಾನಗಳ ನೆಗೆತ ಕಂಡು 6ನೇ ಸ್ಥಾನ ಅಲಂಕರಿಸಿದ್ದಾರೆ. 
29ರ ಹರೆಯದ ಕೆರ್ಬರ್‌ ಇಂಡಿಯನ್‌ ವೆಲ್ಸ್‌ ಪಂದ್ಯಾವಳಿಯಲ್ಲಿ ಚಾಂಪಿಯನ್‌ ಆಗದೇ ಹೋದರೂ ಅಗ್ರಸ್ಥಾನ ಅಲಂಕರಿಸಲು 4ನೇ ಸುತ್ತಿನ ವರೆಗಿನ ಪಯಣವೇ ಸಾಕಾಯಿತು. 
ಸೆರೆನಾ ಗಾಯಾಳಾದ ಕಾರಣ ಇಂಡಿಯನ್‌ ವೆಲ್ಸ್‌ ಪಂದ್ಯಾವಳಿಯಲ್ಲಿ ಭಾಗವಹಿಸಿರಲಿಲ್ಲ. 
ಆರಕ್ಕೇರಿದ ಫೆಡರರ್‌: ಇಂಡಿಯನ್‌ ವೆಲ್ಸ್‌ ಪ್ರಶಸ್ತಿ ಗೆದ್ದ ರೋಜರ್‌ ಫೆಡರರ್‌ ಈಗ 6ನೇ ಸ್ಥಾನಕ್ಕೆ ಬಂದು ನಿಂತಿದ್ದಾರೆ. 
ಆ್ಯಂಡಿ ಮರ್ರೆ ಮತ್ತು ನೊವಾಕ್‌ ಜೊಕೋವಿಕ್‌ ಮೊದಲೆರಡು ಸ್ಥಾನ ಕಾಯ್ದುಕೊಳ್ಳುವಲ್ಲಿ ಯಶಸ್ವಿಯಾಗಿದ್ದಾರೆ.. 
