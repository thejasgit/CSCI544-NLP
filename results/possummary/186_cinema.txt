ಸುಹನಾ ಸಯ್ಯದ್‌ ಎಂಬ ಶಿವಮೊಗ್ಗ ಜಿಲ್ಲೆ ಸಾಗರದ ಹುಡುಗಿ ಈ ಮೆಗಾ ಆಡಿಷನ್‌ನಲ್ಲಿ ಭಾಗ ವಹಿಸಿ ಎಲ್ಲರ ಮೆಚ್ಚುಗೆ ಪಡೆದಿದ್ದಾರೆ.. 
ಹಿಂದೂ ದೇವರುಗಳ ಸ್ತೋತ್ರ ಭಜನೆ ಸೇರಿದಂತೆ ಜಾನಪದ ಹಾಡುಗಳನ್ನು ಸ್ಪಷ್ಟ ಹಾಗೂ ಸುಶ್ರಾವ್ಯವಾಗಿ ಹಾಡುವ ಮೂಲಕ ಈಗ ತೀರ್ಪುಗಾರರಿಂದ ಹಿಡಿದು ಎಲ್ಲರ ಮೆಚ್ಚುಗೆ ಗಳಿಸಿದ್ದಾರೆ. 
 ಸಾಗರದ ಹೆಗ್ಗೊಡು ಸಮೀಪದ ಭೀಮನಕೋಣೆಯ ನಿವಾಸಿ ಸುಹಾನಾ ಬರೀ ಒಳ್ಳೆಯ ಗಾಯಕಿ ಅಷ್ಟೇ ಅಲ್ಲ, ಎಸ್‌ಎಸ್‌ಎಲ್‌ಸಿಯಲ್ಲಿ ಇದ್ದಾಗ ರಾಜ್ಯ ಮಟ್ಟದ ನೃತ್ಯ ಸ್ಪರ್ಧೆಯಲ್ಲಿ ಪಾಲ್ಗೊಂಡಿದ್ದರು.. 
ನನ್ನಲ್ಲಿರುವ ಪ್ರತಿಭೆಗೆ ಯಾವುದೇ ಕಟ್ಟುಪಾಡುಗಳು ಅಡ್ಡ ಬರಬಾರದು, ಅದು ಜನರಿಗೆ ತಲುಪಬೇಕೆಂಬುದು ಪ್ರತಿ ಪ್ರತಿಭಾವಂತರ ಮನಸ್ಸಲ್ಲಿ ಬರಬೇಕೆಂಬುದು ನನ್ನ ಆಶಯ' ಎನ್ನುವ ಮೂಲಕ ಕಟ್ಟುಪಾಡುಗಳ ಕಾರಣ ನೀಡಿ ಪ್ರತಿಭೆಗಳನ್ನು ಚಿವುಟಬೇಡಿ ಎಂಬ ಸಂದೇಶ ನೀಡಿದ್ದಾರೆ.. 
