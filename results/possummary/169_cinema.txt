ಚಿತ್ರದ ಶೀರ್ಷಿಕೆ ಕೇಳಿದರೆ, ಅದೊಂದು ಮನರಂಜನಾತ್ಮಕ ಸಿನಿಮಾ ಅಂತ ಪ್ರತ್ಯೇಕವಾಗಿ ಹೇಳುವ ಅಗತ್ಯವಿಲ್ಲ. 
ವಿಜಯಪ್ರಸಾದ್‌ ಮತ್ತು ರವಿಶಂಕರ್‌ಗೌಡ ಅಂದಮೇಲೆ, ಇದು ಔಟ್‌ ಅಂಡ್‌ ಔಟ್‌ ಕಾಮಿಡಿ ಸಿನಿಮಾ ಅನ್ನೋದು ಗ್ಯಾರಂಟಿ. 
"ಕಥೆ ಮತ್ತು ಪಾತ್ರ ದಪ್ಪಗಿರುವ ಮತ್ತು ತುಂಬಾ ತೂಕವಾಗಿರುವ ನಾಯಕಿಯನ್ನೇ ಡಿಮ್ಯಾಂಡ್‌ ಮಾಡಿದ್ದಕ್ಕೆ ಆ ರೀತಿಯ ನಾಯಕಿಗೆ ಹುಡುಕಾಟ ನಡೆಯುತ್ತಿದೆ.. 
ಆ ಕಾರಣಕ್ಕೆ ಫೇಸ್‌ಬುಕ್‌ನಲ್ಲಿ 125 ಕೆಜಿ ತೂಕವಿರುವ, ದಪ್ಪವಿರುವ ನಾಯಕಿ ಬೇಕಾಗಿದ್ದಾರೆ ಎಂದು ಸ್ಟೇಟಸ್‌ ಹಾಕಿದ್ದೇನೆ. 
ಒಂದು ವೇಳೆ, ಇಲ್ಲಿ ಸಿಗದೇ ಹೋದಲ್ಲಿ, ಪರಭಾಷೆಯತ್ತ ಮುಖ ಮಾಡ್ತೀನಿ' ಎಂಬುದು ನಿರ್ದೇಶಕ ವಿಜಯ್‌ ಪ್ರಸಾದ್‌  ಮಾತು.ವಿಜಯಪ್ರಸಾದ್‌ಗೆ ಕೆಲ ನಟಿಯರ ಬಗ್ಗೆ ಬೇಸರವೂ ಇದೆ. 
ಬಾಲಿವುಡ್‌ನ‌ಲ್ಲಿ ಅಮೀರ್‌ ಖಾನ್‌, ಕಾಲಿವುಡ್‌ನ‌ಲ್ಲಿ ಅನುಷ್ಕಾಶೆಟ್ಟಿ, ವಿಕ್ರಂ ಇಂಥವರೆಲ್ಲರೂ ಪಾತ್ರಕ್ಕಾಗಿ ಸಾಕಷ್ಟು ತಯಾರಿ ಮಾಡುವಾಗ, ಇಲ್ಲಿನವರೇಕೆ ಅಂತಹ ಪ್ರಯೋಗಕ್ಕಿಳಿಯಲ್ಲ ಎಂಬ ಬಗ್ಗೆ ಬೇಜಾರಿದೆ.. 
