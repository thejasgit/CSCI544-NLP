ಕಿಂಗ್‌ಸ್ಟನ್‌ (ಜಮೈಕಾ): ಇಲ್ಲಿನ "ಸಬೀನಾ ಪಾರ್ಕ್‌ ಕ್ರೀಡಾಂಗಣ'ದಲ್ಲಿ ವೆಸ್ಟ್‌ ಇಂಡೀಸ್‌ ಕ್ರಿಕೆಟ್‌ ಮಂಡಳಿ ಆಯೋಜಿಸಿದ 4 ದಿನದ ವೃತ್ತಿಪರ ದೇಶಿ ಕ್ರಿಕೆಟ್‌ ಲೀಗ್‌ನಲ್ಲಿ ಒಂದೇ ದಿನ ಅಪ್ಪ-ಮಗ ಇಬ್ಬರೂ ಅರ್ಧ ಶತಕ ದಾಖಲಿಸಿದ ಅಪರೂಪದ ಘಟನೆ ನಡೆದಿದೆ. 
ಹೌದು, ಒಂದು ಕಾಲದಲ್ಲಿ ವೆಸ್ಟ್‌ ಇಂಡೀಸ್‌ ತಂಡದ ಆಧಾರಸ್ತಂಭವಾಗಿದ್ದ,  ಹಲವು ಪಂದ್ಯಗಳನ್ನು ಗೆಲ್ಲಿಸಿಕೊಟ್ಟ ವಿಂಡೀಸ್‌ ಮಾಜಿ ಕ್ರಿಕೆಟಿಗ ಶಿವನಾರಾಯಣ್‌ ಚಂದರ್‌ಪಾಲ್‌ ಇಂದು ತನ್ನ ಪುತ್ರನ ಜತೆಗೆ ಆಡುತ್ತ ಬ್ಯಾಟಿಂಗ್‌ ಸಂಭ್ರಮವನ್ನು ಆಚರಿಸಿದ್ದಾರೆ. 
 4ನೇ ವಿಕೆಟಿಗೆ ಬಂದ ಶಿವನಾರಾಯಣ್‌ ಚಂದರ್‌ಪಾಲ್‌ ಅರ್ಧ ಶತಕ ಗಳಿಸಿ ಮಗನಿಗಿಂತ ಒಂದು ರನ್‌ ಕಡಿಮೆ ಮಾಡಿ ಔಟಾದರು.. 
268 ಏಕದಿನ ಪಂದ್ಯ ವನ್ನಾಡಿರುವ ಶಿವನಾರಾಯಣ್‌ 11 ಶತಕ, 59 ಅರ್ಧ ಶತಕ ಹೊಡೆದಿದ್ದಾರೆ. 
