ಅದರಲ್ಲಿ ಎರಡು ಅತ್ಯುತ್ತಮ ಪ್ರಾದೇಶಿಕ ಚಿತ್ರ ಪ್ರಶಸ್ತಿಗಳಲ್ಲದೆ ಕನ್ನಡಕ್ಕೆ ಅತ್ಯುತ್ತಮ ಸಂಗೀತ, ಪ್ರಸಾಧನ ಮತ್ತು ಅತ್ಯುತ್ತಮ ಬಾಲನಟ ಪ್ರಶಸ್ತಿಯೂ ಸಿಕ್ಕಿದೆ. 
ಈಗ ಬಾಪು ಪದ್ಮನಾಭ್‌ ಮೂಲಕ ಕನ್ನಡಕ್ಕೆ ಅತ್ಯುತ್ತಮ ಸಂಗೀತ ನಿರ್ದೇಶಕ ಪ್ರಶಸ್ತಿ ಬಂದಿದೆ. 
ಇದರ ಜೊತೆಗೆ "ರೈಲ್ವೇ ಚಿಲ್ಡ್ರನ್‌' ಎಂಬ ಮಕ್ಕಳ ಚಿತ್ರದಲ್ಲಿನ ಅಭಿನಯಕ್ಕಾಗಿ ಮನೋಹರ್‌ಗೆ ಅತ್ಯುತ್ತಮ ಬಾಲನಟ ಪ್ರಶಸ್ತಿ ಸಿಕ್ಕಿದೆ.. 
ಈ ಮೂರೂ ಪ್ರಶಸ್ತಿ ವಿಜೇತರಿಗೆ ರಜತ ಕಮಲದ ಜೊತೆಗೆ ತಲಾ 50 ಸಾವಿರ ನಗದು ಸಿಗಲಿದೆ. 
ಇನ್ನು ಪ್ರಾದೇಶಿಕ ಚಿತ್ರಗಳ ಪೈಕಿ ಕನ್ನಡದ ನಿಖೀಲ್‌ ಮಂಜು ನಿರ್ದೇಶನದ "ರಿಸರ್ವೇಶನ್‌' ಮತ್ತು ತುಳುವಿನ ಚೇತನ್‌ ಮುಂಡಾಡಿ ನಿರ್ದೇಶನದ "ಮದಿಪು' ಎಂಬ ಎರಡು ಚಿತ್ರಗಳಿಗೆ ಅತ್ಯುತ್ತಮ ಪ್ರಾದೇಶಿಕ ಚಿತ್ರಪ್ರಶಸ್ತಿಗಳು ಸಂದಾಯವಾಗಿದೆ. 
ಮೊದಲ ಸಿನಿಮಾಗೇ ಪ್ರಶಸ್ತಿ ಬಂದಿದೆ ಅಂತ ಕೇಳಿ ಖುಷಿಯಾಗಿದೆ.- ಮನೋಹರ, ಬಾಲನಟ ಪ್ರಶಸ್ತಿ ವಿಜೇತ. 
