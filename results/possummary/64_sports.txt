ಹೊಸದಿಲ್ಲಿ: ತೀವ್ರ ಪೈಪೋಟಿಯಿಂದ ಸಾಗಿದ ಹೋರಾಟದಲ್ಲಿ ಸೈನಾ ನೆಹ್ವಾಲ್‌ ಅವರನ್ನು ನೇರ ಗೇಮ್‌ಗಳಿಂದ ಉರುಳಿಸಿದ ರಿಯೋ ಒಲಿಂಪಿಕ್ಸ್‌ ಬೆಳ್ಳಿ ವಿಜೇತೆ ಪಿವಿ ಸಿಂಧು ಅವರು ಇಂಡಿಯಾ ಓಪನ್‌ ಸೂಪರ್‌ ಸೀರೀಸ್‌ ಬ್ಯಾಡ್ಮಿಂಟನ್‌ ಕೂಟದ ಸೆಮಿಫೈನಲ್‌ ಹಂತಕ್ಕೇರಿದರು.. 
ಭಾರತದ ಇಬ್ಬರು ಖ್ಯಾತ ಶಟ್ಲರ್‌ಗಳ ಈ ಸೆಣಸಾಟದಲ್ಲಿ ಸಿಂಧು 21-16, 22-20 ಗೇಮ್‌ಗಳಿಂದ ಗೆಲುವು ಒಲಿಸಿಕೊಂಡರು. 
ಒಲಿಂಪಿಕ್ಸ್‌ನಲ್ಲಿ ಕಂಚು ಜಯಿಸಿದ್ದ ಸೈನಾ ಮತ್ತು ಸಿಂಧು ಈ ಹಿಂದೆ ಒಮ್ಮೆ ಅಂತಾರಾಷ್ಟ್ರೀಯ ಸ್ಪರ್ಧೆಯಲ್ಲಿ ಮುಖಾಮುಖೀಯಾಗಿದ್ದರು. 
ಈ ಮೊದಲು ನಡೆದ ಪಂದ್ಯದಲ್ಲಿ ದ್ವಿತೀಯ ಶ್ರೇಯಾಂಕದ ಕೊರಿಯದ ಸಂಗ್‌ ಜಿ ಹ್ಯುನ್‌ ಅವರು ಹಾಲಿ ಚಾಂಪಿಯನ್‌ ಐದನೇ ಶ್ರೇಯಾಂಕದ ರಚನಾಕ್‌ ಇಂತನಾನ್‌ ಅವರನ್ನು 21-16, 22-20 ಗೇಮ್‌ಗಳಿಂದ ಸೋಲಿಸಿದ್ದರು. 
