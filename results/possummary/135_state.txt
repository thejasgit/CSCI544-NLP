ಹೊಟ್ಟೆ ಉಬ್ಬುವಿಕೆ ಹಾಗೂ ಮೂತ್ರ ನಿಂತು ಹೋದ ಶಿಶುವನ್ನು ಪರೀಕ್ಷಿಸಿದ ವೈದ್ಯರಿಗೆ ಕಂಡಿದ್ದು ಹೊಟ್ಟೆಯಲ್ಲಿ ಭ್ರೂಣ!ಹೊಟ್ಟೆ ಉಬ್ಬುವಿಕೆ ಹಾಗೂ ಮೂತ್ರ ನಿಂತು ಹೋದ ಕಾರಣ 17 ದಿನಗಳ ಮಗುವನ್ನು ನಗರದ ಶ್ರೀ ಧರ್ಮಸ್ಥಳ ಮಂಜುನಾಥೇಶ್ವರ ಆಸ್ಪತ್ರೆಯ ಮಕ್ಕಳ ಶಸ್ತ್ರಚಿಕಿತ್ಸಾ ವಿಭಾಗಕ್ಕೆ ದಾಖಲಿಸಲಾಗಿತ್ತು. 
ಕೆಲ ಪರೀಕ್ಷೆ ನಡೆಸಿದಾಗ ಮಗುವಿನ ಹೊಟ್ಟೆಯಲ್ಲಿ ಮಾಂಸದ ಗಂಟು ಇರುವುದು ಪತ್ತೆಯಾಗಿದೆ. 
ಹೊಟ್ಟೆಯ ಮುಖ್ಯ ಅಂಗ ಮತ್ತು ಮುಖ್ಯ ರಕ್ತನಾಳಗಳಿಗೆ ಅಂಟಿಕೊಂಡ ಆ ಗಂಟನ್ನು 2 ಗಂಟೆಗಳ ಕಾಲ ಶಸ್ತ್ರಚಿಕಿತ್ಸೆ ನಡೆಸಿ ಹೊರ ತೆಗೆದು ನೋಡಿದಾಗ ವೈದ್ಯರಿಗೆ ಆಶ್ಚರ್ಯ. 
ಆಸ್ಪತ್ರೆಯ ಮಕ್ಕಳ ಶಸ್ತ್ರಚಿಕಿತ್ಸಾ ತಜ್ಞರಾದ ಡಾ|ವೆಂಕಟೇಶ್‌ ಅಣ್ಣಿಗೇರಿ, ಡಾ|ಅನಿಲ್‌ ಹಲಗೇರಿ, ಡಾ|ಕೃಷ್ಣಾ ಪ್ರಸಾದ್‌ ಶೆಟ್ಟಿ, ಡಾ|ಮಧುರಾ ರಾವ್‌, ಡಾ|ಸಹನಾ ನಾರಾಯಣ್‌ ಶಸ್ತ್ರಚಿಕಿತ್ಸೆ ನೆರವೇರಿಸಿದರು. 
