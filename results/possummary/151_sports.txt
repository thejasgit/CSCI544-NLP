ದುಬಾೖ: ಅಂತಾರಾಷ್ಟ್ರೀಯ ಕ್ರಿಕೆಟ್‌ ಕೌನ್ಸಿಲ್‌ (ಐಸಿಸಿ)ನ ಮೊದಲ ಸ್ವತಂತ್ರ ಮುಖ್ಯಸ್ಥನೆಂಬ ಹೆಗ್ಗಳಿಕೆ ಹೊಂದಿರುವ ಶಶಾಂಕ್‌ ಮನೋಹರ್‌ ತಮ್ಮ ಸ್ಥಾನಕ್ಕೆ ದಿಢೀರ್‌ ರಾಜೀನಾಮೆ ನೀಡಿದ್ದಾರೆ. 
ಉನ್ನತ ಮೂಲಗಳ ಪ್ರಕಾರ ಶಶಾಂಕ್‌ ದಿಢೀರ್‌ ರಾಜೀನಾಮೆ ನೀಡುವುದರ ಹಿಂದಿನ ಉದ್ದೇಶ ಬಿಸಿಸಿಐಯಿಂದ ಸಂಭಾವ್ಯ ಮುಖಭಂಗ ತಪ್ಪಿಸಿಕೊಳ್ಳುವುದು ಎನ್ನಲಾಗಿದೆ. 
ಶಶಾಂಕ್‌ ರಾಜೀನಾಮೆ ಕುರಿತು ಪ್ರತಿಕ್ರಿಯಿಸಿರುವ ಐಸಿಸಿ, ಈ ಬಗ್ಗೆ ಪರಿಶೀಲಿಸಿ ನಿರ್ಧರಿಸುವುದಾಗಿ ತಿಳಿಸಿದೆ.ಸದ್ಯ ಶಶಾಂಕ್‌ ಐಸಿಸಿಯಲ್ಲಿ ಕೇವಲ 9 ತಿಂಗಳು ಅಧಿಕಾರಾವಧಿ ಪೂರೈಸಿದ್ದಾರೆ. 
ಬಿಸಿಸಿಐಗೂ ದಿಢೀರ್‌ ರಾಜೀನಾಮೆ ನೀಡಿದ್ದ ಶಶಾಂಕ್‌ ಮನೋಹರ್‌ಶಶಾಂಕ್‌ ಈ ನಡೆ ಪಲಾಯನ ವಾದವೇ ಎಂಬ ಪ್ರಶ್ನೆಗಳಿಗೆ ಕಾರಣ ವಾಗಿದೆ. 
ಆಗ ಐಸಿಸಿ ನೂತನ ಸಂವಿಧಾನವೇ ಹೀಗಿರುವುದರಿಂದ ಶಶಾಂಕ್‌ ರಾಜೀನಾಮೆ ಅನಿವಾರ್ಯ ಎಂದು ವರ್ಣಿಸಲಾಗಿತ್ತು. 
ಇದೀಗ ಐಸಿಸಿಗೆ ರಾಜೀನಾಮೆ ನೀಡಿ ರುವುದು, ಹಿಂದೆ ಬಿಸಿಸಿಐಗೆ ರಾಜೀನಾಮೆ ನೀಡಿರುವುದು ಎರಡನ್ನೂ ಪರಿಗಣಿಸಿದಾಗ ಸಮಾನ ಅಂಶವೊಂದು ಕಾಣಿಸುತ್ತಿದೆಯೆಂದು ಕೆಲ ವರು ಅಭಿಪ್ರಾಯಪಡುತ್ತಾರೆ. 
