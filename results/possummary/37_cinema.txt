ಬೆಂಗಳೂರು: ಹಾಲಿವುಡ್‌ ಚಿತ್ರ "ಸ್ಪೈಡರ್‌-ಮ್ಯಾನ್‌ -ಹೋಂಕಮಿಂಗ್‌' ಕನ್ನಡಕ್ಕೆ ಡಬ್‌ ಆಗಲಿದೆ ಎಂಬ ಸುದ್ದಿ ಕಳೆದ ಕೆಲವು ದಿನಗಳಿಂದ ಕೇಳಿ ಬರುತ್ತಲೇ ಇದೆ. 
ಅದಕ್ಕೆ ಪೂರಕವಾಗಿ ಈಗ ಯೂಟ್ಯೂಬ್‌ನಲ್ಲಿ ಕನ್ನಡಕ್ಕೆ ಡಬ್‌ ಆಗಿರುವ "ಸ್ಪೈಡರ್‌-ಮ್ಯಾನ್‌ - ಹೋಂಕಮಿಂಗ್‌' ಚಿತ್ರದ ಟ್ರೇಲರ್‌ ಬಿಡುಗಡೆಯಾಗಿರುವುದಷ್ಟೇ ಅಲ್ಲ, ಸಾಕಷ್ಟು ಚರ್ಚೆಗೂ ಗ್ರಾಸವಾಗಿದೆ. 
ಸಾಕಷ್ಟು ಹಿಟ್‌ಗಳನ್ನು ದಾಖಲಿಸಿರುವುದರ ಜತೆಗೆ, ಚಿತ್ರವು ಡಬ್ಬಿಂಗ್‌ ಕುರಿತಾದ ದೊಡ್ಡ ಚರ್ಚೆಯನ್ನು ಹುಟ್ಟುಹಾಕಿದೆ.ಇದುವರೆಗೂ ಹಾಲಿವುಡ್‌ನ‌ ಯಾವೊಂದು ಚಿತ್ರ ಕನ್ನಡಕ್ಕೆ ಡಬ್‌ ಆಗಿದ್ದಿಲ್ಲ. 
ಕನ್ನಡದಲ್ಲಿ ಹಾಲಿವುಡ್‌ ಚಿತ್ರವೊಂದು ಡಬ್‌ ಆಗುತ್ತಿರುವುದು ಸರಿ, ತಪ್ಪು ಎಂದು ಚರ್ಚೆಯಾಗುವುದರ ಜತೆಗೇ, ಕನ್ನಡದಲ್ಲಿ ಡಬ್ಬಿಂಗ್‌ ಮಾಡಿದ್ದು, ಸಾಕಷ್ಟು ಅಪಭ್ರಂಶದಿಂದ ಕೂಡಿದೆ ಎಂಬ ಟೀಕೆಗಳು ಸಹ ಕೇಳಿ ಬಂದಿವೆ.. 
