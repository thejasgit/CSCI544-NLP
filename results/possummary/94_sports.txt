ನವದೆಹಲಿ: ಭಾರತ ಫ‌ುಟ್‌ಬಾಲ್‌ ಮಂಡಳಿ ತಾಂತ್ರಿಕ ಸಲಹೆಗಾರ ಸ್ಥಾನದಿಂದ ತಾರೆ ಬೈಚುಂಗ್‌ ಭುಟಿಯಾರನ್ನು ಕೆಳಗಿಳಿಸಲಾಗಿದೆ. 
ಭಾರತದ ಫ‌ುಟ್‌ಬಾಲ್‌ ಮಟ್ಟಿಗೆ ದಂತಕಥೆಯಾಗಿರುವ ಭುಟಿಯಾರನ್ನು ಈ ಸ್ಥಾನದಿಂದ ವಜಾ ಮಾಡಿದ್ದು ಆಶ್ಚರ್ಯವಾಗಿದೆ. 
ಮೂಲಗಳ ಪ್ರಕಾರ, ಭುಟಿಯಾ ಹೊರಹೋಗಲು ಭಾರತ ಕಿರಿಯರ ತಂಡವನ್ನು ತಯಾರು ಮಾಡಲು ಅವರು ನಿರಾಸಕ್ತಿ ವಹಿಸಿದ್ದೇ ಕಾರಣ ಎನ್ನಲಾಗಿದೆ. 
ಇದರ ಜೊತೆಗೆ 17 ವಯೋಮಿತಿಯೊಳಗಿನ ಮುಖ್ಯ ಕೋಚ್‌ ಆ್ಯಡಂ ನಿಕೋಲಾಯ್‌ ರನ್ನು ಹುದ್ದೆಯಿಂದ ಕೆಳಗಿಳಿಸಿದ್ದು ಭುಟಿಯಾಗೆ ಸಮಾಧಾನವಿಲ್ಲ ಎಂದು ಹೇಳಲಾಗಿದೆ. 
