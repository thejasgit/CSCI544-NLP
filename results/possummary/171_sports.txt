ಬರ್ಮಿಂಗಂ: ಮಲೇಶ್ಯದ 34ರ ಹರೆಯದ ಲೀ ಚಾಂಗ್‌ ವೀ "ಆಲ್‌ ಇಂಗ್ಲೆಂಡ್‌ ಬ್ಯಾಡ್ಮಿಂಟನ್‌' ಚಾಂಪಿಯನ್‌ ಆಗಿ ಹೊರಹೊಮ್ಮಿದ್ದಾರೆ. 
ಇದು ವಿಶ್ವದ ಅಗ್ರಮಾನ್ಯ ಬ್ಯಾಡ್ಮಿಂಟನ್‌ ಆಟಗಾರನಾಗಿರುವ ಲೀ ಚಾಂಗ್‌ ವೀಗೆ ಒಲಿದ 4ನೇ "ಆಲ್‌ ಇಂಗ್ಲೆಂಡ್‌ ಬ್ಯಾಡ್ಮಿಂಟನ್‌ ಓಪನ್‌' ಕಿರೀಟ. 
ಇದಕ್ಕೂ ಮುನ್ನ 2010, 2011 ಹಾಗೂ 2014ರಲ್ಲಿ ಚಾಂಪಿಯನ್‌ ಆಗಿದ್ದ ಲೀ ಚಾಂಗ್‌ ವೀ, ಮಲೇಶ್ಯದ ವೊಂಗ್‌ ಪೆಂಗ್‌ ಸೂನ್‌ ಮತ್ತು ಎಡ್ಡಿ ಚೂಂಗ್‌ ಅವರ ದಾಖಲೆಯನ್ನು ಸರಿ ದೂಗಿಸಿದರು. 
ತೈ ಜು ಯಿಂಗ್‌ ವನಿತಾ ಚಾಂಪಿಯನ್‌ತೈವಾನಿನ ಇಬ್ಬರು ಆಟಗಾರ್ತಿಯರ ನಡುವೆ ಸಾಗಿದ ವನಿತಾ ಸಿಂಗಲ್ಸ್‌ ಫೈನಲ್‌ನಲ್ಲಿ ಗೆಲುವಿನ ಅದೃಷ್ಟ 23ರ ಹರೆಯದ, ಅಗ್ರ ಶ್ರೇಯಾಂಕಿತ ಆಟಗಾರ್ತಿ ತೈ ಜು ಯಿಂಗ್‌ ಅವರ ಕೈ ಹಿಡಿಯಿತು. 
ಇದು ತೈ ಜು ಯಿಂಗ್‌ ಹಾಗೂ ತೈವಾನ್‌ ಪಾಲಾದ ಮೊದಲ ಆಲ್‌ ಇಂಗ್ಲೆಂಡ್‌ ಬ್ಯಾಡ್ಮಿಂಟನ್‌ ಪ್ರಶಸ್ತಿ ಎಂಬುದು ಉಲ್ಲೇಖನೀಯ.. 
ಲೀ ಚಾಂಗ್‌ ವೀ ಮತ್ತು ತೈ ಜು ಯಿಂಗ್‌ ಅವರ ಜಯಭೇರಿಯೊಂದಿಗೆ ಆಲ್‌ ಇಂಗ್ಲೆಂಡ್‌ ಬ್ಯಾಡ್ಮಿಂಟನ್‌ ಚಾಂಪಿಯನ್‌ಶಿಪ್‌ನಲ್ಲಿ ಚೀನದ ಪ್ರಭುತ್ವಕ್ಕೆ ಮೊದಲ ಸಲ ದೊಡ್ಡ ಹೊಡೆತ ಬಿದ್ದಂತಾಗಿದೆ. 
