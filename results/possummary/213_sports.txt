ಮೊದಲ ದಿನ ತೀರಾ ನಿಧಾನ ಗತಿಯ ಆಟವಾಡಿ 4 ವಿಕೆಟಿಗೆ 229 ರನ್‌ ಮಾಡಿದ್ದ ದಕ್ಷಿಣ ಆಫ್ರಿಕಾ, 2ನೇ ದಿನವಾದ ಗುರುವಾರ ಕೇವಲ 79 ರನ್‌ ಗಳಿಸುವಷ್ಟರಲ್ಲಿ ಉಳಿದ ಆರೂ ವಿಕೆಟ್‌ ಕಳೆದುಕೊಂಡಿತು; 308 ರನ್ನಿಗೆ ಜವಾಬು ನೀಡಿದ ನ್ಯೂಜಿಲ್ಯಾಂಡ್‌ 3 ವಿಕೆಟಿಗೆ 177 ರನ್‌ ಗಳಿಸಿದೆ. 
ನ್ಯೂಜಿಲ್ಯಾಂಡಿನ ಬೌಲಿಂಗ್‌ ಸರದಿಯಲ್ಲಿ ಟ್ರೆಂಟ್‌ ಬೌಲ್ಟ್ (64ಕ್ಕೆ 4), ನೀಲ್‌ ವ್ಯಾಗ್ನರ್‌ (88ಕ್ಕೆ 3) ಮತ್ತು ಜೀತನ್‌ ಪಟೇಲ್‌ (85ಕ್ಕೆ 2) ಮಿಂಚಿದರೆ, ಬ್ಯಾಟಿಂಗ್‌ ವೇಳೆ ನಾಯಕ ಕೇನ್‌ ವಿಲಿಯಮ್ಸನ್‌ ಅಜೇಯ 78 ರನ್‌ ಬಾರಿಸಿದರು. 
ಎಲ್ಗರ್‌ ಜೀವನಶ್ರೇಷ್ಠ ಆಟಡೀನ್‌ ಎಲ್ಗರ್‌ ಅವರ ಶತಕ ಸಾಹಸದಿಂದ ಚೇತರಿಸಿಕೊಂಡಿದ್ದ ದಕ್ಷಿಣ ಆಫ್ರಿಕಾ, ದ್ವಿತೀಯ ದಿನ ಇವರ ವಿಕೆಟ್‌ ಪತನಗೊಂಡೊಡನೆಯೇ ಕುಸಿಯಲಾರಂಭಿಸಿತು. 
ಸಂಕ್ಷಿಪ್ತ ಸ್ಕೋರ್‌ ದಕ್ಷಿಣ ಆಫ್ರಿಕಾ-308 (ಎಲ್ಗರ್‌ 140, ಬವುಮ 64, ಡು ಪ್ಲೆಸಿಸ್‌ 52, ಬೌಲ್ಟ್ 64ಕ್ಕೆ 4, ವ್ಯಾಗ್ನರ್‌ 88ಕ್ಕೆ 3, ಪಟೇಲ್‌ 85ಕ್ಕೆ 2). 
