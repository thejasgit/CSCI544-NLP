ಈ ಚಿತ್ರದ ಮೂಲಕ ನಿರ್ಮಾಪಕ ಸಿ.ಆರ್‌.ಮನೋಹರ್‌ ಅವರ ಸಹೋದರ ಇಶಾನ್‌ ನಾಯಕರಾಗಿ ಕನ್ನಡ ಹಾಗೂ ತೆಲುಗಿನಲ್ಲಿ ಲಾಂಚ್‌ ಆಗುತ್ತಿದ್ದು, ಈ ಚಿತ್ರವನ್ನು ತೆಲುಗಿನ ಸ್ಟಾರ್‌ ಡೈರೆಕ್ಟರ್‌ ಪುರಿ ಜಗನ್ನಾಥ್‌ ನಿರ್ದೇಶನ ಮಾಡುತ್ತಿದ್ದಾರೆ. 
ಹೀಗಿರುವಾಗ ಹೊಸ ಹುಡುಗ ಇಶಾನ್‌ನನ್ನು ಕನ್ನಡ ಹಾಗೂ ತೆಲುಗಿನಲ್ಲಿ ಲಾಂಚ್‌ ಮಾಡಲು ಪುರಿ ಒಪ್ಪಲು ಕಾರಣವೇನು ಎಂಬ ಪ್ರಶ್ನೆ ಅನೇಕರಲ್ಲಿದೆ. 
ಅದೊಂದು ದಿನ ಸಿ.ಮನೋಹರ್‌ ಹೀಗೆ ಮಾತನಾಡುತ್ತಾ, "ನನ್ನ ತಮ್ಮನನ್ನು ಹೀರೋ ಆಗಿ ಲಾಂಚ್‌ ಮಾಡಬೇಕೆಂದಿದ್ದೇನೆ.ಯಾವ ನಿರ್ದೇಶಕರಿಂದ ಮಾಡಿಸೋದು' ಎಂದಾಗ ಅಲ್ಲೇ ಇದ್ದ ರಕ್ಷಿತಾ ಅವರು ಪುರಿ ಜಗನ್ನಾಥ್‌ ಅವರಿಂದ ಮಾಡಿಸೋಣ ಅಂತಾರೆ. 
ಅಂದಹಾಗೆ, ಪುರಿ ಜಗನ್ನಾಥ್‌ "ರೋಗ್‌' ಸಿನಿಮಾ ಮಾಡಲು, ಆ ಮೂಲಕ ಇಶಾನ್‌ ಲಾಂಚ್‌ ಆಗಲು ಕಾರಣ ರಕ್ಷಿತಾ ಪ್ರೇಮ್‌ ಎಂದು ಇತ್ತೀಚೆಗೆ ಆಡಿಯೋ ಬಿಡುಗಡೆ ವೇದಿಕೆಯಲ್ಲೇ ಮನೋಹರ್‌ ಹೇಳುವ ಮೂಲಕ ರಕ್ಷಿತಾ ಅವರಿಗೊಂದು ಥ್ಯಾಂಕ್ಸ್‌ ಹೇಳಲು ಮರೆಯಲಿಲ್ಲ. 
ರಕ್ಷಿತಾ ಕೂಡಾ ನಾಯಕಿಯಾಗಿ ಲಾಂಚ್‌ ಆಗಿದ್ದು ಪುರಿ ಜಗನ್ನಾಥ್‌ ನಿರ್ದೇಶನದ "ಅಪ್ಪು' ಸಿನಿಮಾದಿಂದ. 
