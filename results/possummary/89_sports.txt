ವಿಶಾಖಪಟ್ಟಣ: ದಿನೇಶ್‌ ಕಾರ್ತಿಕ್‌ ಮತ್ತು ನಾರಾಯಣ್‌ ಜಗದೀಶನ್‌ ಅವರ ಅರ್ಧ ಶತಕದಿಂದಾಗಿ ತಮಿಳುನಾಡು ತಂಡವು ಹರ್ಭಜನ್‌ ಸಿಂಗ್‌ ನಾಯಕತ್ವದ ಭಾರತ "ಎ' ತಂಡವನ್ನು 73 ರನ್ನುಗಳಿಂದ ಭರ್ಜರಿಯಾಗಿ ಸೋಲಿಸಿ ದೇವಧರ್‌ ಟ್ರೋಫಿ ಏಕದಿನ ಕ್ರಿಕೆಟ್‌ ಕೂಟದ ಫೈನಲ್‌ ಹಂತಕ್ಕೇರಿತು.. 
ನಿರ್ಣಾಯಕ ಪಂದ್ಯದಲ್ಲಿ ತಮಿಳುನಾಡಿನ ಬಹುತೇಕ ಎಲ್ಲ ಆಟಗಾರರು ಉತ್ತಮ ಬ್ಯಾಟಿಂಗ್‌ ಪ್ರದರ್ಶಿಸಿದ್ದರಿಂದ ತಂಡ 6 ವಿಕೆಟಿಗೆ 303 ರನ್ನುಗಳ ಬೃಹತ್‌ ಮೊತ್ತ ಪೇರಿಸುವಂತಾಯಿತು. 
ಜಗದೀಶನ್‌ ಮತ್ತು ದಿನೇಶ್‌ ಕಾರ್ತಿಕ್‌ ಅರ್ಧಶತಕ ಸಿಡಿಸಿ ತಂಡವನ್ನು ಆಧರಿಸಿದರಲ್ಲದೇ ಮೂರನೇ ವಿಕೆಟಿಗೆ 159 ರನ್ನುಗಳ ಜತೆಯಾಟದಲ್ಲಿ ಪಾಲ್ಗೊಂಡು ತಂಡದ ಬೃಹತ್‌ ಮೊತ್ತಕ್ಕೆ ಕಾರಣ ರಾದರು.ಭಾರತ "ಎ' ದಾಳಿಯನ್ನು ದಂಡಿಸಿದ ಜಗದೀಶನ್‌ 82 ಎಸೆತ ಗಳಿಂದ 71 ರನ್‌ ಗಳಿಸಿದರೆ ದಿನೇಶ್‌ ಕಾರ್ತಿಕ್‌ 98 ಎಸೆತ ಎದುರಿಸಿ 93 ರನ್‌ ಹೊಡೆದರು. 
ಸಂಕ್ಷಿಪ್ತ ಸ್ಕೋರು: ತಮಿಳುನಾಡು 6 ವಿಕೆಟಿಗೆ 303 (ಕೌಶಿಕ್‌ ಗಾಂಧಿ 34, ಜಗದೀಶನ್‌ 71, ದಿನೇಶ್‌ ಕಾರ್ತಿಕ್‌ 93, ಬಾಬಾ ಇಂದ್ರಜಿತ್‌ 36 ಔಟಾಗದೆ, ಶಾದೂìಲ್‌ ಠಾಕುರ್‌ 49ಕ್ಕೆ 3); ಭಾರತ "ಎ' 44.4 ಓವರ್‌ಗಳಲ್ಲಿ 120 ಆಲೌಟ್‌ (ಮನ್‌ದೀಪ್‌ ಸಿಂಗ್‌ 97, ಅಂಬಾಟಿ ರಾಯುಡು 21, ಕೃಣಾಲ್‌ ಪಾಂಡ್ಯ 36, ದೀಪಕ್‌ ಹೂಡ 26, ರಾಹಿಲ್‌ ಶಾ 37ಕ್ಕೆ 3, ಸಾಯಿ ಕಿಶೋರ್‌ 39ಕ್ಕೆ 3).. 
