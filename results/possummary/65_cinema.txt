ಪುನೀತ್‌ರಾಜಕುಮಾರ್‌ ಹೊಸ ಬ್ಯಾನರ್‌ ಹುಟ್ಟುಹಾಕಿ ಆ ಮೂಲಕ ಸಿನಿಮಾ ನಿರ್ಮಾಣ ಮಾಡಲಿದ್ದಾರೆ ಹಾಗೂ ಆ ಚಿತ್ರವನ್ನು "ಗೋಧಿ ಬಣ್ಣ ಸಾಧಾರಣ ಮೈಕಟ್ಟು' ನಿರ್ದೇಶಿಸಿದ ಹೇಮಂತ್‌ ರಾವ್‌ ನಿರ್ದೇಶಿಸಲಿದ್ದಾರೆಂಬ ಸುದ್ದಿಯನ್ನು ನೀವು ಈ ಹಿಂದೆ ಇದೇ ಬಾಲ್ಕನಿಯಲ್ಲಿ ಓದಿದ್ದೀರಿ.. 
ಹೊಂಬಾಳೆ ಫಿಲಂಸ್‌ ಹಾಗೂ ಪುನೀತ್ ರಾಜಕುಮಾರ್‌ ಸೇರಿ ಈ ಚಿತ್ರವನ್ನು ನಿರ್ಮಿಸುತ್ತಿದ್ದಾರೆ. 
ಈಗಾಗಲೇ ಹೊಂಬಾಳೆ ಫಿಲಂಸ್‌ ಪುನೀತ್‌ ಅವರ "ನಿನ್ನಿಂದಲೇ' ಹಾಗೂ "ರಾಜ್‌ ಕುಮಾರ' ಚಿತ್ರ ನಿರ್ಮಿಸಿದ್ದು, "ರಾಜ್‌ಕುಮಾರ' ಈ  ವಾರ ತೆರೆಕಾಣುತ್ತಿದೆ. 
"ಅರ್ಧಸತ್ಯ' ಎಂಬ ಟೈಟಲ್‌ನಡಿ ಹೇಮಂತ್‌ ಏನು ಹೇಳಲು ಹೊರಟಿದ್ದಾರೆಂಬುದು ಸದ್ಯಕ್ಕೆ ಸಸ್ಪೆನ್ಸ್‌.ಚಿತ್ರದಲ್ಲಿ ಒಂದಷ್ಟು ಹೊಸ ಮುಖಗಳಿಗೂ ಅವಕಾಶ ಸಿಗಲಿದೆಯಂತೆ. 
