ಗ್ರಾಮ ಪಂಚಾಯಿತಿಗಳಲ್ಲಿ ವೈ-ಫೈ ಬಳಸಿಕೊಂಡು ಇ-ಪುಸ್ತಕ ಕ್ಲಬ್‌ ಮಾದರಿಯಲ್ಲಿ ಡಿಜಿಟಲ್‌ ಲೈಬ್ರರಿ ಸ್ಥಾಪಿಸಲು ಬೆಂಗಳೂರು ಮೂಲದಕೆ-ನಾಮಿಕ್ಸ್‌ ಟೆಕ್ನೋ ಸಲ್ಯೂಷನ್‌ ಪ್ರೈವೆಟ್‌ ಲಿಮಿಟೆಡ್‌ ಸಂಸ್ಥೆಯು ಗ್ರಾಮೀಣಾಭಿವೃದ್ಧಿ ಇಲಾಖೆಗೆ ಪ್ರಸ್ತಾವನೆ ಸಲ್ಲಿಸಿದ್ದು, ಮೊದಲ ಹಂತದಲ್ಲಿ ಪ್ರಾಯೋಗಿಕವಾಗಿ 9 ಜಿಲ್ಲೆಗಳ 10 ಗ್ರಾಪಂಗಳಲ್ಲಿ ಡಿಜಿಟಲ್‌ ಲೈಬ್ರರಿ ಸ್ಥಾಪಿಸಲುಅನುಮೋದನೆ ನೀಡಿದೆ.. 
ಕೆ-ನಾಮಿಕ್ಸ್‌ ಸಂಸ್ಥೆಯ ಪ್ರಸ್ತಾವನೆ ಕಾರ್ಯಾಗತಗೊಂಡರೆ ಶೀಘ್ರದಲ್ಲೇ ಬೆಳಗಾವಿ ಜಿಲ್ಲೆಯ ಶಿರಗುಪ್ಪಿ, ಗದಗ ಜಿಲ್ಲೆಯ ರೆಡ್ಡೇರನಾಗನೂರು, ಬಿಂಕದಕಟ್ಟಿ, ಹುಲಕೋಟಿ, ಕೊಡಗು ಜಿಲ್ಲೆಯ ಪಾಲಿಬೆಟ್ಟ, ಬೆಂಗಳೂರು ನಗರ ಜಿಲ್ಲೆಯ ದೊಡ್ಡಜಾಲ, ಬೆಂಗಳೂರು ಗ್ರಾಮಾಂತರ ಜಿಲ್ಲೆಯ ಕನ್ನಮಂಗಲ, ಹಾವೇರಿ ಜಿಲ್ಲೆಯ ಅಗಡಿ, ಉತ್ತರ ಕನ್ನಡ ಜಿಲ್ಲೆಯ ಕಡವೆ ಹಾಗೂ ಬಾಗಲಕೋಟೆ ಜಿಲ್ಲೆಯ ಖಜ್ಜಿಡೋಣಿ ಗ್ರಾಪಂಗಳಲ್ಲಿ ಮೊದಲ ಹಂತದಲ್ಲಿ ಪ್ರಾಯೋಗಿಕವಾಗಿ ಡಿಜಿಟಲ್‌ ಲೈಬ್ರರಿ ಸ್ಥಾಪನೆಗೊಳ್ಳಲಿದೆ.. 
ಗ್ರಾಪಂಗಳಲ್ಲಿ ವೈ-ಫೈ ಮೂಲಕ ಇ-ಪುಸ್ತಕ ಕ್ಲಬ್‌ ಮಾದರಿಯಲ್ಲಿ ಡಿಜಿಟಲ್‌ ಲೈಬ್ರರಿ ಸ್ಥಾಪಿಸಿ ಗ್ರಾಮೀಣ ಭಾಗದ ಸಾರ್ವಜನಿಕರು, ವಿದ್ಯಾರ್ಥಿಗಳು, ನಿರುದ್ಯೋಗಿಗಳು ಮತ್ತು ಇತರರಿಗೆ ಅನಿಯಮಿತವಾಗಿ ಇ-ಪುಸ್ತಕ, ವಿಡಿಯೋ, ಅಡಿಯೋಗಳ ಮೂಲಕ ಜ್ಞಾನಗಳಿಕೆಗೆ ಅನುಕೂಲ ಮಾಡಿಕೊಡುವ ಪ್ರಸ್ತಾವನೆ ಸಲ್ಲಿಸಿದ್ದು, ಅದಕ್ಕೆ ಗ್ರಾಮೀಣಾಭಿವೃದ್ಧಿ ಇಲಾಖೆ ಮಾ.31ಕ್ಕೆ ಅನುಮೋದನೆ ನೀಡಿದೆ.. 
ಮಿಂಟ್‌ಬಾಕ್ಸ್‌ನಲ್ಲಿ ವಿವಿಧ ವಿಷಯಗಳಿಗೆ ಸಂಬಂಧಿಸಿದ ಇ-ಪುಸ್ತಕ, ವಿಡಿಯೋ, ಆಡಿಯೋಗಳ ಡಿಜಿಟಲ್‌ ಲೈಬ್ರರಿ ಹೊಂದಿದ ಮಿಂಟ್‌ಬಾಕ್ಸ್‌, ಸಾಫ್ಟ್ವೇರ್‌ ಮತ್ತು ಇ-ರೀಡರ್‌ ಇರುತ್ತದೆ. 
