ವಿಧಾನಸಭೆ ಚುನಾವಣೆಗೆ ನಮ್ಮ ಕುಟುಂಬದಿಂದ ಎಚ್‌.ಡಿ.ಕುಮಾರಸ್ವಾಮಿ, ಎಚ್‌.ಡಿ.ರೇವಣ್ಣ ಇಬ್ಬರು ಮಾತ್ರ ಸ್ಪರ್ಧೆ ಎಂದು ಖುದ್ದು ದೇವೇಗೌಡರು ಪದೇ ಪದೇ ಹೇಳಿದ್ದರೂ ಅತ್ತ ಹುಣಸೂರಿನಲ್ಲಿ ಎಚ್‌.ಡಿ.ರೇವಣ್ಣ ಪುತ್ರ ಪ್ರಜ್ವಲ್‌, ಇತ್ತ ಚನ್ನಪಟ್ಟಣದಲ್ಲಿ ಕುಮಾರಸ್ವಾಮಿ ಪತ್ನಿ ಅನಿತಾ ಕುಮಾರಸ್ವಾಮಿ ಸ್ಪರ್ಧೆ ಗುಸು ಗುಸು ನಿಂತಿಲ್ಲ.. 
ಈ ಮುಂಚೆ ಹಾಸನದ ಬೇಲೂರು ಕ್ಷೇತ್ರದಲ್ಲಿ ಸ್ಪರ್ಧೆ ಮಾಡುವ ಬಯಕೆ ಹೊಂದಿದ್ದ ಪ್ರಜ್ವಲ್‌ ರೇವಣ್ಣ ಇದ್ದಕ್ಕಿದ್ದಂತೆ ಮೈಸೂರಿನ ಹುಣಸೂರಿನತ್ತ ಕಣ್ಣು ಹಾಕಿ ಕಳೆದೊಂದು ತಿಂಗಳಿನಿಂದ ಕ್ಷೇತ್ರದೆಲ್ಲೆಡೆ ಓಡಾಟ ಪ್ರಾರಂಭಿಸಿ ಸ್ಪರ್ಧೆ ಮಾಡಿಯೇ ಸಿದ್ಧ ಎಂದು ಬಿಂಬಿಸಿಕೊಳ್ಳುತ್ತಿದ್ದಾರೆ.. 
ಮೈಸೂರಿನ ಇಬ್ಬರು ಶಾಸಕರು ಹಾಗೂ ಓರ್ವ ವಿಧಾನಪರಿಷತ್‌ ಸದಸ್ಯರು ಪರೋಕ್ಷವಾಗಿ ಪ್ರಜ್ವಲ್‌ ರೇವಣ್ಣ ಸ್ಪರ್ಧೆಗೆ ಒತ್ತಾಸೆಯಾಗಿ ನಿಂತಿದ್ದು, ನೀವು ಬಂದು ನಿಲ್ಲುವುದಾದರೆ ಅಡ್ಡಿಯಿಲ್ಲ. 
ಕಳೆದ ಒಂದು ತಿಂಗಳಿನಿಂದ ಹುಣಸೂರು ಕ್ಷೇತ್ರದಲ್ಲಿ ಪಕ್ಷ ಬಲವರ್ದನೆ ಹೆಸರಿನಲ್ಲಿ ಓಡಾಟ ನಡೆಸುತ್ತಿರುವ ಪ್ರಜ್ವಲ್‌ ದಲಿತರ ಮನೆಯಲ್ಲಿ ಊಟ ಮಾಡುವ ಮೂಲಕ ಗಮನ ಸೆಳೆದು,ಆ ಭಾಗದ ಪ್ರಮುಖ ನಾಯಕರಾದ ಲಿಂಗರಾಜು ಮಲ್ಯಾಡಿ, ಬಸವರಾಜು, ವರದರಾಜು, ಪ್ರಭಾಕರ್‌, ಚಿಕ್ಕಬೀಚೇನಹಳ್ಳಿ ರಾಚಯ್ಯ,ಭೀಮರಾಜು ಅವರ ಜತೆಯಲ್ಲಿ ಗ್ರಾಮ ಪ್ರವಾಸ ಕೈಗೊಂಡು ಒಂದು ರೀತಿಯಲ್ಲಿ  ಈಗಿಂದಲೇ ಪ್ರಚಾರವನ್ನೂ ಪ್ರಾರಂಭಿಸಿಬಿಟ್ಟಿದ್ದಾರೆ.. 
ಒಂದೊಮ್ಮೆ ಆನಿತಾಕುಮಾರಸ್ವಾಮಿಯವರು ಚನ್ನಪಟ್ಟಣದಲ್ಲಿ ಸ್ಪರ್ಧೆ ಮಾಡಿದರೆ ಆಗ ಪ್ರಜ್ವಲ್‌ ರೇವಣ್ಣ ಅಥವಾ ಭವಾನಿ ರೇವಣ್ಣ ಅವರಿಗೆ ಸ್ಪರ್ಧೆಗೆ ಅನುಮತಿ ನೀಡಬೇಕಾಗುತ್ತದೆ. 
