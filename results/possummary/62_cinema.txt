ಸುಮಾರು 20 ವರ್ಷಗಳ ಹಿಂದೆ 40 ಕೆಜಿ ತೂಕದ ಬಾಕ್ಸ್‌ನಲ್ಲಿ ಕನ್ನಡ ಸಿನಿಮಾಗಳನ್ನು ತೆಗೆದುಕೊಂಡು ಹೋಗಿ ವಿದೇಶಗಳಲ್ಲಿ ಮೊದಲ ಬಾರಿಗೆ ಬಿಡುಗಡೆ ಮಾಡಿದ್ದು, ಆ ನಂತರದ ವರ್ಷಗಳಲ್ಲಿ ಕನ್ನಡ ಚಿತ್ರಗಳು ಬರೀ ಅಮೇರಿಕಾವಷ್ಟೇ ಅಲ್ಲದೆ ಬೇರೆ ಬೇರೆ ದೇಶಗಳಲ್ಲಿ ಬಿಡುಗಡೆಯಾಗುತ್ತಿರುವುದು, ಅಲ್ಲೆಲ್ಲಾ ಕನ್ನಡ ಚಿತ್ರಗಳಿಗಿರುವ ಸವಾಲುಗಳು ಇವೆಲ್ಲಾ ಕಳೆದ ವಾರ ಸಾಕಷ್ಟು ಚರ್ಚೆಯಾಗಿದೆ. 
ಈಗ ವಿದೇಶಗಳಲ್ಲಿ ಕನ್ನಡ ಚಿತ್ರಗಳಿಗೆ ಮಾರುಕಟ್ಟೆ ಮತ್ತು ಅಲ್ಲಿನ ಕನ್ನಡಿಗರು ಕನ್ನಡ ಚಿತ್ರಗಳಿಂದ ಏನೆಲ್ಲಾ ಅಪೇಕ್ಷಿಸುತ್ತಾರೆ ಎಂಬ ವಿಷಯ ಈ ವಾರದ ಸ್ಪೆಷಲ್‌. 
ಇಷ್ಟಕ್ಕೂ ವಿದೇಶಿ ಕನ್ನಡಿಗರು ಆಯ್ಕೆ ಮಾಡುವ ಸಿನಿಮಾಗಳು ಎಂಥವು? ಎಂದು ಕೆದಕುತ್ತಾ ಹೋದರೆ, ಸಿಗುವ ಉತ್ತರವೇನೆಂದರೆ, ಅಲ್ಲಿನ ಕನ್ನಡಿಗರು ನಿರೀಕ್ಷಿಸುವುದು ಹೊಸ ಕಂಟೆಂಟ್‌ನ ಚಿತ್ರಗಳನ್ನು ಮಾತ್ರ. 
ಅದರಲ್ಲೂ ಅವರ ಆಯ್ಕೆ ಹೇಗೆ ಎನ್ನುವುದನ್ನು ವಿವರಿಸುವುದಾದರೆ, ಮೊದಲು ಕನ್ನಡದಲ್ಲಿ ಒಂದು ಸಿನಿಮಾ ಬಿಡುಗಡೆಯಾಗಿ, ಅದು ದೊಡ್ಡ ಮಟ್ಟಕ್ಕೆ ಸುದ್ದಿಯಾಗಿ, ಎಲ್ಲಾ ಸಾಮಾಜಿಕ ತಾಣಗಳಲ್ಲಿ ಹರಿದಾಡಿದಾಗಲಷ್ಟೇ ಆ ಸಿನಿಮಾಗೆ ವಿದೇಶಿ ಕನ್ನಡಿಗರಿಂದ ಬೇಡಿಕೆ ಬರುತ್ತೆ.. 
ಅಷ್ಟೇ ಅಲ್ಲ, ಅಮೆರಿಕದಲ್ಲಿ 50 ದಿನಗಳ ಕಾಲ ಪ್ರದರ್ಶನ ಕಂಡ ಮೊದಲ ಕನ್ನಡ ಸಿನಿಮಾ ಎಂಬ ಹೆಗ್ಗಳಿಕೆಯೂ ಇದೆ. 
ವಿದೇಶಿ ನೆಲದಲ್ಲಿ ಕನ್ನಡ ಚಿತ್ರಗಳು ಈಗ ಎಷ್ಟರಮಟ್ಟಿಗೆ ಪ್ರಭಾವ ಬೀರಿವೆ ಗೊತ್ತಾ? ಆರಂಭದ ದಿನಗಳಲ್ಲಿ ಹಾಗೊಂದು, ಹೀಗೊಂದು ಸಿನಿಮಾಗಳು ಒಂದು ಅಥವಾ ಎರಡು ದೇಶಗಳಲ್ಲಿ ಬಿಡುಗಡೆಯಾಗಿ ತೃಪ್ತಿಪಡುತ್ತಿದ್ದವು. 
