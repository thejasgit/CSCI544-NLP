"ನಾವಿಬ್ಬರು ಇನ್ನು ಮುಂದೆ ಸ್ನೇಹಿತರಲ್ಲ, ಒಂದೇ ಚಿತ್ರರಂಗದಲ್ಲಿ ಕೆಲಸ ಮಾಡುವ ಇಬ್ಬರು ನಟರು ಅಷ್ಟೇ ...' ಹಾಗೆಂದು ಭಾನುವಾರ ರಾತ್ರಿ ದರ್ಶನ್‌ ಬಾಂಬ್‌ ಸಿಡಿಸಿದ್ದೇ ಸಿಡಿಸಿದ್ದು, ಸೋಮವಾರ ಪೂರಾ ಗಾಂಧಿನಗರದಲ್ಲಿ ಅದರ ಕುರಿತ ಚರ್ಚೆಯಾಗಿದೆ. 
ದರ್ಶನ್‌ ಯಾಕೆ ಹಾಗಂದಿರಬಹುದು, ದರ್ಶನ್‌ ಮತ್ತು ಸುದೀಪ್‌ ಅವರ ನಡುವೆ ನಿಜಕ್ಕೂ ಏನಾಗಿದೆ, ಅವರಿಬ್ಬರೂ ಮತ್ತೆ ಒಂದಾಗುವುದಕ್ಕೆ ಸಾಧ್ಯವೇ ಇಲ್ಲವಾ ಎಂಬಂತಹ ಪ್ರಶ್ನೆಗಳಿಗೆ ಉತ್ತರಗಳ ಹುಡುಕಾಟ ನಡೆದಿದೆ. 
ಇಷ್ಟಕ್ಕೂ ದರ್ಶನ್‌ ಯಾಕೆ ಸುದೀಪ್‌ ಅವರ ಕುರಿತಾಗಿ ಮಾತನಾಡಿದ್ದಾರೆ ಮತ್ತು ಸಂದರ್ಶನವಾಗಿ ನಾಲ್ಕೈದು ವರ್ಷಗಳ ನಂತರ ಯಾಕೆ ಪ್ರತಿಕ್ರಿಯಿಸಿದ್ದಾರೆ ಎಂಬ ವಿಷಯವಾಗಿ ಸಾಕಷ್ಟು ಚರ್ಚೆಗಳು ಮತ್ತು ಊಹಾಪೋಹಗಳಿವೆ. 
ಅದಕ್ಕೂ ಮುನ್ನ ಒಳ್ಳೆಯ ಸ್ನೇಹಿತರಾಗಿದ್ದ ದರ್ಶನ್‌ ಮತ್ತು ಸುದೀಪ್‌ ಅವರಿಬ್ಬರು ಮಾತನಾಡುವುದು ಕಡಿಮೆ ಮಾಡಿದ್ದಕ್ಕೆ ಕಾರಣ, ಸೆಲೆಬ್ರಿಟಿ ಕ್ರಿಕೆಟ್‌ ಲೀಗ್‌ ಪಂದ್ಯಾವಳಿಗಳಲ್ಲಿ ತಮಗೆ ಸಿಗದ ಸೂಕ್ತ ಸ್ಥಾನಮಾನ  ಮತ್ತು "ಬಿಗ್‌ ಬಾಸ್‌' ಕಾರ್ಯಕ್ರಮದಲ್ಲಿ ತಾವು ಭಾಗವಹಿಸುವ ಕುರಿತಾಗಿ ಸುದೀಪ್‌ ಅವರ ನೀಡಿದ ಹೇಳಿಕೆಗಳು ಇವೆಲ್ಲಾ ದರ್ಶನ್‌ ಅವರಿಗೆ ಸಾಕಷ್ಟು ಬೇಸರ ತಂದಿದ್ದು, ಸುದೀಪ್‌ ಅವರಿಂದ ದೂರವಾಗುವುದಕ್ಕೆ ಇವೆಲ್ಲಾ ಕಾರಣಗಳು ಎಂದು ಹೇಳಲಾಗುತ್ತಿದೆ. 
ಇನ್ನು ಸುದೀಪ್‌ ಮತ್ತು ದರ್ಶನ್‌ ಅವರು ದೂರವಾಗುವುದಕ್ಕೆ ಹಲವು ಕಾರಣಗಳನ್ನು ನೀಡಲಾಗುತ್ತಿದೆ. 
ಸುದೀಪ್‌ ಹೇಳಿದ್ದು ಸತ್ಯ: ಇನ್ನು "ಮೆಜೆಸ್ಟಿಕ್‌' ಚಿತ್ರದಲ್ಲಿ ತಮಗೆ ಮೊದಲು ಅವಕಾಶ ಸಿಕ್ಕಿತ್ತು ಮತ್ತು ಚಿತ್ರಕ್ಕೆ ದರ್ಶನ್‌ ಅವರನ್ನು ಆಯ್ಕೆ ಮಾಡುವಂತೆ ತಾವೇ ನಿರ್ಮಾಪಕರಿಗೆ ಹೇಳಿದ್ದೆ ಎಂದು ಸುದೀಪ್‌ ಅವರ ಮಾತುಗಳನ್ನು, "ಮೆಜೆಸ್ಟಿಕ್‌' ಚಿತ್ರದ ನಿರ್ಮಾಪರಲ್ಲೊಬ್ಬರಾದ ಬಾ.ಮಾ. 
