"ಆಪರೇಷನ್‌ ಅಲಮೇಲಮ್ಮ' ಚಿತ್ರದಲ್ಲಿ ಮನೀಶ್‌ ಎಂಬ ಹೊಸ ಹುಡುಗನನ್ನು ನಾಯಕರಾಗಿ ಪರಿಚಯಿಸಿರುವ ನಿರ್ದೇಶಕ ಸುನಿ ಈಗ ತಮ್ಮ "ಜಾನ್‌ ಸೀನ' ಚಿತ್ರದ ಮೂಲಕ ಮತ್ತೂಬ್ಬ ಹೊಸ ನಾಯಕನನ್ನು ಚಿತ್ರರಂಗಕ್ಕೆ ಪರಿಚಯಿಸುತ್ತಿದ್ದಾರೆ ಅವರು ವಿದ್ಯುತ್‌ ಚಂದ್ರ. 
ಈಗಾಗಲೇ ಫೋಟೋಶೂಟ್‌ನಲ್ಲೂ ವಿದ್ಯುತ್‌ ಭಾಗವಹಿಸಿದ್ದು, ಹುಡುಗನ ಜೋಶ್‌ ನೋಡಿ ಸುನಿ ಕೂಡಾ ಖುಷಿಯಾಗಿದ್ದಾರೆ. 
 "ಜಾನ್‌ ಸೀನ' ಚಿತ್ರದ ಪಾತ್ರಕ್ಕೆ ವಿದ್ಯುತ್‌ ಹೊಂದಿಕೆಯಾಗುತ್ತಾರೆಂದು ಅನಿಸಿದ ಕೂಡಲೇ ಸುನಿ ಕೂಡಾ ತಮ್ಮ ಸಿನಿಮಾಕ್ಕೆ ಆಯ್ಕೆ ಮಾಡಿದ್ದಾರೆ. 
ಸುನಿ ಸಿನಿಮಾಕ್ಕೆ ಆಡಿಷನ್‌ ನಡೆಯುತ್ತಿದೆ ಎಂದು ತಿಳಿದ ವಿದ್ಯುತ್‌ ಆಡಿಷನ್‌ ಕೊಟ್ಟು ಅವಕಾಶ ಗಿಟ್ಟಿಸಿಕೊಳ್ಳುವಲ್ಲಿ ಯಶಸ್ವಿಯಾಗಿದ್ದಾರೆ. 
