ಹೈದರಾಬಾದ್‌: ಟೀಮ್‌ ಇಂಡಿಯಾಕ್ಕೆ ಮರಳಿದ ಖುಷಿ ಹಾಗೂ ಸ್ಫೂರ್ತಿಯಿಂದ ನಿರಾಳ ವಾಗಿ ಬ್ಯಾಟಿಂಗ್‌ ಮಾಡಲು ಸಾಧ್ಯವಾಯಿತು ಎಂಬುದಾಗಿ ಸನ್‌ರೈನರ್ ಹೈದರಾಬಾದ್‌ ತಂಡದ ಆಟಗಾರ ಯುವರಾಜ್‌ ಸಿಂಗ್‌ ಹೇಳಿದ್ದಾರೆ. 
ಬುಧವಾರ ರಾತ್ರಿ ಹೈದರಾಬಾದ್‌ನಲ್ಲಿ ನಡೆದ 10ನೇ ಐಪಿಎಲ್‌ ಉದ್ಘಾಟನಾ ಪಂದ್ಯದಲ್ಲಿ ಆರ್‌ಸಿಬಿ ವಿರುದ್ಧ ಸ್ಫೋಟಕ ಬ್ಯಾಟಿಂಗ್‌ ಪ್ರದರ್ಶನ ನೀಡಿ ಪಂದ್ಯಶ್ರೇಷ್ಠ ಗೌರವ ಸ್ವೀಕರಿಸಿದ ಬಳಿಕ ಯುವಿ ಇಂಥದೊಂದು ಅಭಿಪ್ರಾಯಪಟ್ಟಿದ್ದಾರೆ. 
23 ಎಸೆತಗಳಲ್ಲಿ 50 ರನ್‌: ಉದ್ಘಾಟನಾ ಪಂದ್ಯ ದಲ್ಲಿ ಯುವರಾಜ್‌ ಕೇವಲ 27 ಎಸೆತಗಳಲ್ಲಿ, 7 ಬೌಂಡರಿ ಹಾಗೂ 3 ಸಿಕ್ಸರ್‌ ನೆರವಿನಿಂದ 62 ರನ್‌ ಸಿಡಿಸಿ ದರು. 
ಸಂಕ್ಷಿಪ್ತ ಸ್ಕೋರು: ಸನ್‌ರೈಸರ್ ಹೈದರಾಬಾದ್‌ 4 ವಿಕೆಟಿಗೆ 207; ರಾಯಲ್‌ ಚಾಲೆಂಜರ್ ಬೆಂಗಳೂರು 19.4 ಓವರ್‌ಗಳಲ್ಲಿ ಆಲೌಟ್‌ (ಕ್ರಿಸ್‌ ಗೇಲ್‌ 32, ಮನ್‌ದೀಪ್‌ ಸಿಂಗ್‌ 24, ಟ್ರ್ಯಾವಿಸ್‌ ಹೆಡ್‌ 30, ಕೇದಾರ್‌ ಜಾಧವ್‌ 31, ಶೇನ್‌ ವಾಟ್ಸನ್‌ 22, ಆಶಿಷ್‌ ನೆಹ್ರ 42ಕ್ಕೆ 2, ಭುವನೇಶ್ವರ್‌ ಕುಮಾರ್‌ 27ಕ್ಕೆ 2, ರಶೀದ್‌ ಖಾನ್‌ 30ಕ್ಕೆ 2). 
ಶೇನ್‌ ವಾಟ್ಸನ್‌ ಹೈದರಾಬಾದ್‌ ವಿರುದ್ಧ ಸತತ 2 ಓವರ್‌ಗಳಲ್ಲಿ 41 ರನ್‌ ಬಿಟ್ಟುಕೊಟ್ಟು ಅತ್ಯಂತ ದುಬಾರಿ ಎನಿಸಿದರು (ಕಳೆದ ವರ್ಷದ ಫೈನಲ್‌ನ ಕೊನೆಯ ಓವರ್‌ ಹಾಗೂ ಈ ಐಪಿಎಲ್‌ನ ಮೊದಲ ಓವರ್‌).. 
ಡೇವಿಡ್‌ ವಾರ್ನರ್‌ ಸನ್‌ರೈಸರ್ ಹೈದರಾಬಾದ್‌ ಪರ ಆರ್‌ಸಿಬಿ ವಿರುದ್ಧ ಮೊದಲ ಬಾರಿಗೆ ಅರ್ಧ ಶತಕ ಬಾರಿಸುವಲ್ಲಿ ವಿಫ‌ಲರಾದರು. 
