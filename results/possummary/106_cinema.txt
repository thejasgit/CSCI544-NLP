ಸ್ಟಾರ್‌ಗಳು ಈಗ ತಮ್ಮನ್ನು ನೋಡಲೇಬೇಕೆಂದು ಉತ್ಕಟವಾಗಿ ಆಸೆ ಪಡುವ, ಅನಾರೋಗ್ಯಕ್ಕೊಳಗಾಗಿದ್ದುಕೊಂಡೂ ನೆಚ್ಚಿನ ನಟನನ್ನು ನೋಡಲು ಬಯಸುವ ಅಭಿಮಾನಿಗಳ ಆಸೆ ಈಡೇರಿಸುತ್ತಿದ್ದಾರೆ. 
ಮೊನ್ನೆಯಷ್ಟೇ ಶಿವರಾಜಕುಮಾರ್‌ ಮೈಸೂರಿನ ಅಭಿಮಾನಿಯೊಬ್ಬರನ್ನು ಕರೆಸಿಕೊಂಡು ಭೇಟಿಯಾಗಿ ಅವರ ಆಸೆ ಈಡೇರಿಸಿದ ಬೆನ್ನಲ್ಲೇ ಈಗ ಪುನೀತ್‌ ರಾಜಕುಮಾರ್‌ ಹಾಗೂ ಸುದೀಪ್‌ ಕೂಡಾ ತಮ್ಮ ಅಭಿಮಾನಿಗಳನ್ನು ಭೇಟಿಯಾಗಿ ಅವರ ಆಸೆ ಈಡೇರಿಸಿದ್ದಾರೆ.. 
ಇದು ಪುನೀತ್‌ ತನ್ನ ಅಭಿಮಾನಿಯನ್ನು ಭೇಟಿಯಾದ ಕಥೆಯಾದರೆ, ಸುದೀಪ್‌ ಕೂಡಾ ಭಾನುವಾರ ತಮ್ಮ ಇಬ್ಬರು ಅಭಿಮಾನಿಗಳನ್ನು ಮನೆಗೆ ಕರೆಸಿಕೊಂಡು ಅವರ ಆಸೆ ಈಡೇರಿಸಿದ್ದಾರೆ. 
ಭಾನುವಾರ ಸಚಿನ್‌ ಹಾಗೂ ಪ್ರವೀಣ್‌ ಎಂಬ ಆ ಇಬ್ಬರು  ಅಭಿಮಾನಿಗಳನ್ನು ಮನೆಗೆ ಕರೆಸಿಕೊಂಡ ಸುದೀಪ್‌, ಅವರ ಆಸೆ ಈಡೇರಿಸುವ ಜೊತೆಗೆ ಯಾವ ಕಾರಣಕ್ಕೂ ಯಾವುದೇ ರೀತಿಯ ದುಷ್ಕೃತ್ಯಕ್ಕೆ ಕೈ ಹಾಕಬಾರದು ಎಂದು ಬುದ್ಧಿವಾದ ಕೂಡಾ ಹೇಳಿದ್ದಾರೆ. 
