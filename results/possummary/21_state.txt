ಜೆಡಿಎಸ್‌ ಕಚೇರಿ "ಜೆಪಿ ಭವನ'ದಲ್ಲಿ ಆಯೋಜಿಸಲಾಗಿದ್ದ ಮಂಡ್ಯ ಜಿಲ್ಲೆ ನಾಗಮಂಗಲದ ಮಾಜಿ ಶಾಸಕರಾದ ಎಲ್‌.ಆರ್‌.ಶಿವರಾಮೇಗೌಡ, ಸುರೇಶ್‌ಗೌಡ ಅವರ ಜೆಡಿಎಸ್‌ ಸೇರ್ಪಡೆ ಕಾರ್ಯಕ್ರಮದಲ್ಲಿ ಮಾತನಾಡಿದ ಕುಮಾರಸ್ವಾಮಿ, ಲಕ್ಷಾಂತರ ಕಾರ್ಯಕರ್ತರು ಹಾಗೂ ಮುಖಂಡರ ಶ್ರಮದಿಂದ ಪಕ್ಷ ಇಂದಿಗೂ ರಾಷ್ಟ್ರೀಯ ಪಕ್ಷಗಳಿಗೆ ಸವಾಲು ಹಾಕುವ ಮಟ್ಟದಲ್ಲಿ ಬೆಳೆದು ನಿಂತಿದೆ. 
ಜಿಲ್ಲೆಯಲ್ಲಿ ಪಕ್ಷ ತ್ಯಜಿಸಿದವರಿಗೆ ಪಾಠವಾಗುವಂತೆ ಪಕ್ಷ ಸಂಘಟಿಸಿದರೆ ಒಬ್ಬರನ್ನು ವಿಧಾನಸಭೆ, ಇನ್ನೊಬ್ಬರನ್ನು ವಿಧಾನಪರಿಷತ್‌ ಮೂಲಕ ವಿಧಾನಸೌಧಕ್ಕೆ ಕರೆತರುವ ಜವಾಬ್ದಾರಿ ನಮ್ಮದುಎಂದು ದೇವೇಗೌಡರು ಭರವಸೆ ನೀಡಿದರು.. 
ಅದಕ್ಕಾಗಿ ಹದಿನೈದು ಸಾವಿರ ಕೇಜಿ ಮಟನ್‌ ಮಾಡ್ತಾರಂತೆ ಎಂದು ಪರೋಕ್ಷವಾಗಿ ಚೆಲುವರಾಯಸ್ವಾಮಿ ಆಯೋಜಿಸಿರುವ ಸಮಾವೇಶ ಕುರಿತು ವ್ಯಂಗ್ಯವಾಡಿದ ದೇವೇಗೌಡರು, ಅದನ್ನು ಸವಾಲಾಗಿ ಸ್ವೀಕರಿಸಿ ಅದಕ್ಕಿಂತ ದೊಡ್ಡ ಕಾರ್ಯಕ್ರಮ ಮಾಡಿ ಎಂದು ಹೇಳಿದರು.ಸಂಸದ ಪುಟ್ಟರಾಜು, ವಿಧಾನಪರಿಷತ್‌ ಸದಸ್ಯರಾದ ಮರಿತಿಬ್ಬೇಗೌಡ, ಶ್ರೀಕಂಠೇಗೌಡ, ಅಪ್ಪಾಜಿಗೌಡ, ಶರವಣ ಉಪಸ್ಥಿತರಿದ್ದರು.. 
ಮಂಡ್ಯ ಜಿಲ್ಲೆಯಲ್ಲಿ ಜೆಡಿಎಸ್‌ ನಾಯಕರಾಗಿದ್ದಚೆಲುವರಾಯಸ್ವಾಮಿ ಪಕ್ಷದಿಂದ ಅಮಾನತುಗೊಂಡಿದ್ದರಿಂದ ಆ ಭಾಗದಲ್ಲಿ ಜೆಡಿಎಸ್‌ಗೆ ಶಕ್ತಿ ತುಂಬಿಸಿಕೊಳ್ಳಲು ಕಾಂಗ್ರೆಸ್‌ನಲ್ಲಿದ್ದ ಶಿವರಾಮೇಗೌಡ ಹಾಗೂ ಸುರೇಶ್‌ಗೌಡರನ್ನು "ಆಪರೇಷನ್‌ ಜೆಡಿಎಸ್‌' ಮೂಲಕ ಕರೆತರಲಾಗಿದೆ.. 
