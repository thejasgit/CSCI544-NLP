ಉಪೇಂದ್ರ ಹೊಸ ಚಿತ್ರಕ್ಕೆ ಹೀರೋ. 
ಆದರೆ, ಆ ಚಿತ್ರದ ಸ್ಕ್ರಿಪ್ಟ್ ಇನ್ನೂ ರೆಡಿಯಾಗಿಲ್ಲ. 
ಚಿತ್ರಕ್ಕಿನ್ನೂ ಹೆಸರಿಟ್ಟಿಲ್ಲ. 
ಒನ್‌ಲೈನ್‌ ಮಾತ್ರ ಓಕೆ ಆಗಿದೆ. 
ನಾಯಕಿ ರಚಿತಾ ರಾಮ್‌. 
ನಿರ್ದೇಶಕ ಕೆ.ಮಾದೇಶ. 
ಡಾ.ವಿಜಯಲಕ್ಷ್ಮೀ ಅರಸ್‌ ನಿರ್ಮಾಪಕರು. 
ಉಳಿದಂತೆ ಯಾರ್ಯಾರು ಇರುತ್ತಾರೆ ಎಂಬಿತ್ಯಾದಿಗಳೆಲ್ಲವೂ ಸಸ್ಪೆನ್ಸ್‌ ಸಸ್ಪೆನ್ಸ್‌ ಮತ್ತು ಸಸ್ಪೆನ್ಸ್‌! ಇಷ್ಟಿದ್ದರೂ ಇನ್ನೂ ಹೆಸರಿಡದ, ಸ್ಕ್ರಿಪ್ಟ್ ರೆಡಿಯಾಗದ ಉಪೇಂದ್ರ ಅಭಿನಯದ ಚಿತ್ರಕ್ಕೆ ಅದ್ಧೂರಿ ಮುಹೂರ್ತ ನಡೆದಿದೆ.. 
ಪೂಜೆಗಾಗಿಯೇ, ಕಂಠೀರವ ಸ್ಟುಡಿಯೋದಲ್ಲಿ ಬೃಹತ್‌ ಶಿವಲಿಂಗದ ಸೆಟ್‌ ಹಾಕಿ, ನಾಯಕ, ನಾಯಕಿ ಪೂಜೆ ಮಾಡುವ ದೃಶ್ಯವೊಂದನ್ನು ಚಿತ್ರೀಕರಿಸುವ ಮೂಲಕ ಹೊಸ ಚಿತ್ರಕ್ಕೆ ಚಾಲನೆ ನೀಡಲಾಗಿದೆ. 
ಇಂತಿಪ್ಪ, ಉಪೇಂದ್ರ ಅಂದು ನಿರ್ದೇಶಕ, ನಿರ್ಮಾಪಕಿ, ನಾಯಕಿ ಇವರೆಲ್ಲರ ಜತೆಗೆ ಮೊದಲ ಸಲ ಕೆಲಸ ಮಾಡುತ್ತಿರುವ ಖುಷಿ ಹಂಚಿಕೊಳ್ಳುತ್ತಾ ಹೋದರು.. 
ಅಂದು ಕಂಠೀರವ ಸ್ಟುಡಿಯೋದಲ್ಲಿ ಹಾಕಲಾಗಿದ್ದ  ಬೃಹತ್‌ ಶಿವಲಿಂಗ ಸೆಟ್‌ಗೆ ಪೂಜೆ ಸಲ್ಲಿಸಿದ ಬಳಿಕ ಉಪೇಂದ್ರ ನೇರ ಪತ್ರಕರ್ತರ ಬಳಿ ಬಂದು ಕುಳಿತರು. 
ಹೊಸ ಸಿನಿಮಾ ಬಗ್ಗೆ ಮಾತು ಶುರುಮಾಡಿ ಎಂದು ಸೂಚಿಸಲಾಯಿತು. 
ಎಂದಿನಂತೆಯೇ, ತಮ್ಮ ಟಿಪಿಕಲ್‌ ಶೈಲಿಯ ನಗುವಿನೊಂದಿಗೇ ಮಾತುಕತೆ ಮುಂದುವರೆಸಿದರು ಉಪ್ಪಿ. 
"ಚಿತ್ರದ ಒನ್‌ಲೈನ್‌ ಮಾತ್ರ ಓಕೆ ಆಗಿದೆ. 
ನಿರ್ದೇಶಕರ ಜತೆ ಕುಳಿತು ಕಥೆಯ ವಿಸ್ತಾರ, ಪಾತ್ರ ಇತ್ಯಾದಿ ಕುರಿತು ಚರ್ಚಿಸಬೇಕು.. 
ಒನ್‌ಲೈನ್‌ ಇಷ್ಟ ಆಗಿದ್ದಕ್ಕೆ, ಇದನ್ನು ಹಂಡ್ರೆಡ್‌ ಪರ್ಸೆಂಟ್‌ ವರ್ಕ್‌ಔಟ್‌ ಮಾಡಬಹುದು ಅನಿಸಿತು. 
ಕಮರ್ಷಿಯಲ್‌ ನಿರ್ದೇಶಕರಿದ್ದಾರೆ. 
ಈ ಚಿತ್ರಕ್ಕೆ ಒಳ್ಳೇ ಶೇಪ್‌ ಬರುತ್ತೆ ಎಂಬ ನಂಬಿಕೆಯಿಂದ ಈಗಷ್ಟೇ ಚಾಲನೆ ಕೊಡಲಾಗಿದೆ. 
ಇಲ್ಲಿ ಪೊಲಿಟಿಕಲ್‌ ಇರುತ್ತಾ? ಗೊತ್ತಿಲ್ಲ. 
ಆ್ಯಕ್ಷನ್‌ ಇರುತ್ತಾ ಅದೂ ಗೊತ್ತಿಲ್ಲ. 
ನನ್ನ ಶೈಲಿಯ ಸಿನಿಮಾನಾ ಅದೂ ಗೊತ್ತಿಲ್ಲ. 
ಆದರೆ, ಒಂದೊಳ್ಳೆಯ ಸಿನಿಮಾ ಆಗುತ್ತೆ ಅನ್ನೋದಂತೂ ನಿಜ' ಇಷ್ಟು ಹೇಳಿ, ನಿರ್ದೇಶಕರನ್ನೇ ಉಳಿದದ್ದನ್ನು ಕೇಳಬೇಕು ಅಂತ ಸುಮ್ಮನಾದರು ಉಪ್ಪಿ.. 
ನಿರ್ದೇಶಕ ಮಾದೇಶ್‌, ಮಾತು ಶುರುಮಾಡುವ ಮುನ್ನವೇ, ಇದು ಪಕ್ಕಾ ಸ್ವಮೇಕ್‌. 
ನನ್ನ ನಾಲ್ಕನೆಯ ಸ್ವಮೇಕ್‌ ಚಿತ್ರವಿದು ಅಂತ ಮಾತು ಶುರುಮಾಡಿದರು. 
"ಚಿತ್ರಕ್ಕೆ ಹೆಸರಿಟ್ಟಿಲ್ಲ. 
ಇನ್ನೂ ಸ್ಕ್ರಿಪ್ಟ್ ರೆಡಿಯಾಗಿಲ್ಲ. 
ಒನ್‌ಲೈನ್‌ ಮಾತ್ರ ಪಕ್ಕಾ ಆಗಿದೆ. 
ಎಲ್ಲರೂ ಇದನ್ನ ರಿಮೇಕ್‌ ಸಿನಿಮಾ ಅಂದುಕೊಂಡಿರಬಹುದು. 
ಆದರೆ, ಇದು ಸ್ವಮೇಕ್‌ ಚಿತ್ರ. 
ನಿರ್ಮಾಪಕರದ್ದೇ ಕಥೆ. 
ಅದಕ್ಕೆ ಉಪೇಂದ್ರ ಅವರಿಗೆ ಒಪ್ಪುವ ಚಿತ್ರಕಥೆ, ಸಂಭಾಷಣೆ ಬರೆದು ಹೊಸತನ ಇಟ್ಟುಕೊಂಡು ಸಿನಿಮಾ ಮಾಡುತ್ತೇನೆ' ಎಂದು ಹೇಳಿಕೊಂಡ ಮಾದೇಶ್‌, "ಇದು ಉಪೇಂದ್ರ ಅವರ ಟಿಪಿಕಲ್‌ ಶೈಲಿಯಲ್ಲೇ ಮೂಡಿಬರಲಿದೆ. 
ಸದ್ಯಕ್ಕಿನ್ನೂ ಸ್ಕ್ರಿಪ್ಟ್ ಕೆಲಸ ಶುರುವಾಗಬೇಕಿದೆ. 
ಮೈಸೂರು, ಬೆಂಗಳೂರು ಹಾಗು ವಿದೇಶಗಳಲ್ಲಿ ಚಿತ್ರೀಕರಣ ನಡೆಯಲಿದೆ. 
ಜನವರಿ ಅಂತ್ಯ ಅಥವಾ ಫೆಬ್ರವರಿಯಲ್ಲಿ ಚಿತ್ರ ಶುರುವಾಗಲಿದೆ. 
ಸಾಧು ಕೋಕಿಲ ಸಂಗೀತ ನೀಡುತ್ತಿದ್ದಾರೆ. 
ರಾಜೇಶ್‌ ಕಟ್ಟ ಕ್ಯಾಮೆರಾ ಹಿಡಿಯುತ್ತಿದ್ದಾರೆ. 
ಉಳಿದಂತೆ ಯಾರ್ಯಾರು ಇರುತ್ತಾರೆ ಎಂಬುದನ್ನು ಮುಂದಿನ ಭೇಟಿಯಲ್ಲಿ ವಿವರಿಸುವುದಾಗಿ' ಹೇಳಿಕೊಂಡರು ಮಾದೇಶ.. 
ನಿರ್ಮಾಪಕಿ ಡಾ.ವಿಜಯಲಕ್ಷ್ಮೀ ಅರಸ್‌ ಈ ಚಿತ್ರಕ್ಕೆ ಕಥೆ ಬರೆದಿದ್ದಾರಂತೆ. 
ಎರಡು ವರ್ಷಗಳ ಹಿಂದೆ ಬರೆದಿಟ್ಟುಕೊಂಡಿದ್ದ ಕಥೆ, ಈಗ ಚಿತ್ರವಾಗುತ್ತಿರುವುದಕ್ಕೆ ಖುಷಿಯಾಗುತ್ತಿದೆಯಂತೆ. 
ಅವರಿಗೆ ಸಿನಿಮಾ ರಂಗ ಹೊಸದೇನಲ್ಲ. 
ಅವರೂ ಸಿನಿಮಾ ಫ್ಯಾಮಿಲಿಯಿಂದಲೇ ಬಂದವರು. 
ಅದೂ ಅಲ್ಲದೆ, ಕಂಠೀರವ ಸ್ಟುಡಿಯೋದ ಉಸ್ತುವಾರಿಯನ್ನೂ ಹೊತ್ತಿದ್ದವರು. 
ಅವರಿಗೆ ಒಂದು ಒಳ್ಳೇ ಸಿನಿಮಾ ಮಾಡಬೇಕು ಅನ್ನೋ ಆಸೆ ಇತ್ತಂತೆ. 
ಅದರಲ್ಲೂ ಉಪೇಂದ್ರ ಅವರನ್ನೇ ಹೀರೋ ಮಾಡಿ ಸಿನಿಮಾ ಮಾಡಬೇಕು ಎಂಬ ಹಠ ಕೂಡ ಇತ್ತಂತೆ. 
ಅದೀಗ ಈಡೇರಿದೆ ಅಂತ ಹೇಳಿಕೊಂಡರು ವಿಜಯಲಕ್ಷ್ಮೀ ಅರಸ್‌.. 
"ಬಹಳಷ್ಟು ಮಂದಿ, ಉಪೇಂದ್ರ ಅವರೇ ಯಾಕೆ ಬೇಕು ಅಂತ ಪ್ರಶ್ನಿಸಿದ್ದೂ ಉಂಟು. 
ಆದರೆ, ನನಗೆ ಉಪೇಂದ್ರ ಅಂದರೆ ಇಷ್ಟ. 
ಹಾಗಂತ ಈ ಹುಡುಗಿಯರು ಪಡುವ ಇಷ್ಟವಲ್ಲ! ಅದು ತಾಯಿ ಮಗನ ಇಷ್ಟಪಡುವಂತಹ ಇಷ್ಟ ಅಂತ ಸಣ್ಣದ್ದೊಂದು ನಗೆಬುಗ್ಗೆ ಎಬ್ಬಿಸಿದ ಅವರು, ಎಲ್ಲರೂ ನೋಡುವಂತಹ ಸಿನಿಮಾ ಇದಾಗಲಿದೆ. 
ಒಂದು ಸೌಮ್ಯ ಪಾತ್ರಕ್ಕೆ ನಾಯಕಿ ಯಾರಿದ್ದರೆ ಚೆನ್ನಾಗಿರುತ್ತೆ ಅಂದುಕೊಂಡಾಗ, ರಚಿತಾ ರಾಮ್‌ ಹೆಸರು ಕೇಳಿಬಂತು. 
ಅವರ ಆಯ್ಕೆ ಆಗಿದೆ. 
ಇಲ್ಲಿ ಕಥೆ ನನ್ನದೇ ಆಗಿರುವುದರಿಂದ ಯಾವ ಗುಟ್ಟನ್ನೂ ಬಿಡಲಾಗುವುದಿಲ್ಲ. 
ಆದರೆ, ಉಪ್ಪಿ ಇದ್ದಾರೆ ಅಂದಮೇಲೆ, ಇಲ್ಲಿ ಉಪ್ಪು, ಹುಳಿ, ಖಾರ ಇರದಿದ್ದರೆ ಹೇಗೆ? ಒಂದು ರುಚಿಕರವಾದ ಉಪ್ಪು ಇಲ್ಲಿದ್ದೇ ಇರುತ್ತೆ. 
ನನ್ನ ಈ ಕಥೆಗೆ ಸಾಕಷ್ಟು ಘಟನೆಗಳು ಸ್ಪೂರ್ತಿಯಾಗಿವೆ. 
ಚಿತ್ರವನ್ನು ವೆಸ್‌ rಇಂಡೀಸ್‌ನಲ್ಲಿ ಚಿತ್ರೀಕರಿಸುವ ಯೋಚನೆಯೂ ಇದೆ. 
ಶೀರ್ಷಿಕೆ ಇನ್ನೂ ಪಕ್ಕಾ ಆಗಿಲ್ಲ. 
ಉಪ್ಪಿ ಇದ್ದಮೇಲೆ ಅದು "ರುಚಿಕರ ಉಪ್ಪು' ಅಂದುಕೊಳಲ್ಲಡ್ಡಿಯಿಲ್ಲ. 
ಸುಮಾರು ಹನ್ನೆರೆಡು ಕೋಟಿ ವೆಚ್ಚದಲ್ಲಿ ಚಿತ್ರ ತಯಾರಾಗಲಿದೆ' ಎಂದು ವಿವರ ಕೊಟ್ಟರು ವಿಜಯಲಕ್ಷ್ಮೀ ಅರಸ್‌.. 
ರಚಿತಾ ರಾಮ್‌ ಅಂದು ಹೆಚ್ಚು ಮಾತಾಡಲಿಲ್ಲ. 
ಕಾರಣ, ಕಥೆ, ಪಾತ್ರ ಇದ್ಯಾವ ಬಗ್ಗೆಯೂ ಅಷ್ಟೊಂದು ಗೊತ್ತಿರಲಿಲ್ಲ. 
"ಹನುಮನ ಜಯಂತಿ ದಿನದಂದೇ ಚಿತ್ರಕ್ಕೆ ಚಾಲನೆ ಸಿಕ್ಕಿದೆ. 
ಚಿತ್ರ ನೂರು ದಿನ ಓಡದಿದ್ದರೂ ಪರವಾಗಿಲ್ಲ. 
ಗಳಿಕೆಯಲ್ಲಿ ಚೆನ್ನಾಗಿದ್ದರೆ ಸಾಕು' ಅಂತ ಹೇಳಿ ಸುಮ್ಮನಾದರು ರಚಿತಾ.. 
ಕೇಶವ, ಮಂಜುನಾಥ್‌, ನರಸಿಂಹ ಇತರರು ನಿರ್ಮಾಪಕರಿಗೆ ಸಾಥ್‌ ಕೊಡುತ್ತಿರುವುದಾಗಿ ಹೇಳಿಕೊಳ್ಳುವ ಹೊತ್ತಿಗೆ ಮಾತುಕತೆಗೂ ಬ್ರೇಕ್‌ ಬಿತ್ತು.. 
- ವಿಜಯ್‌ ಭರಮಸಾಗರ. 

--------------------- Summary -----------------------------
ಉಳಿದಂತೆ ಯಾರ್ಯಾರು ಇರುತ್ತಾರೆ ಎಂಬಿತ್ಯಾದಿಗಳೆಲ್ಲವೂ ಸಸ್ಪೆನ್ಸ್‌ ಸಸ್ಪೆನ್ಸ್‌ ಮತ್ತು ಸಸ್ಪೆನ್ಸ್‌! ಇಷ್ಟಿದ್ದರೂ ಇನ್ನೂ ಹೆಸರಿಡದ, ಸ್ಕ್ರಿಪ್ಟ್ ರೆಡಿಯಾಗದ ಉಪೇಂದ್ರ ಅಭಿನಯದ ಚಿತ್ರಕ್ಕೆ ಅದ್ಧೂರಿ ಮುಹೂರ್ತ ನಡೆದಿದೆ.. 
ಪೂಜೆಗಾಗಿಯೇ, ಕಂಠೀರವ ಸ್ಟುಡಿಯೋದಲ್ಲಿ ಬೃಹತ್‌ ಶಿವಲಿಂಗದ ಸೆಟ್‌ ಹಾಕಿ, ನಾಯಕ, ನಾಯಕಿ ಪೂಜೆ ಮಾಡುವ ದೃಶ್ಯವೊಂದನ್ನು ಚಿತ್ರೀಕರಿಸುವ ಮೂಲಕ ಹೊಸ ಚಿತ್ರಕ್ಕೆ ಚಾಲನೆ ನೀಡಲಾಗಿದೆ. 
ಇಂತಿಪ್ಪ, ಉಪೇಂದ್ರ ಅಂದು ನಿರ್ದೇಶಕ, ನಿರ್ಮಾಪಕಿ, ನಾಯಕಿ ಇವರೆಲ್ಲರ ಜತೆಗೆ ಮೊದಲ ಸಲ ಕೆಲಸ ಮಾಡುತ್ತಿರುವ ಖುಷಿ ಹಂಚಿಕೊಳ್ಳುತ್ತಾ ಹೋದರು.. 
ಆದರೆ, ಒಂದೊಳ್ಳೆಯ ಸಿನಿಮಾ ಆಗುತ್ತೆ ಅನ್ನೋದಂತೂ ನಿಜ' ಇಷ್ಟು ಹೇಳಿ, ನಿರ್ದೇಶಕರನ್ನೇ ಉಳಿದದ್ದನ್ನು ಕೇಳಬೇಕು ಅಂತ ಸುಮ್ಮನಾದರು ಉಪ್ಪಿ.. 
ಅದಕ್ಕೆ ಉಪೇಂದ್ರ ಅವರಿಗೆ ಒಪ್ಪುವ ಚಿತ್ರಕಥೆ, ಸಂಭಾಷಣೆ ಬರೆದು ಹೊಸತನ ಇಟ್ಟುಕೊಂಡು ಸಿನಿಮಾ ಮಾಡುತ್ತೇನೆ' ಎಂದು ಹೇಳಿಕೊಂಡ ಮಾದೇಶ್‌, "ಇದು ಉಪೇಂದ್ರ ಅವರ ಟಿಪಿಕಲ್‌ ಶೈಲಿಯಲ್ಲೇ ಮೂಡಿಬರಲಿದೆ. 
ಹಾಗಂತ ಈ ಹುಡುಗಿಯರು ಪಡುವ ಇಷ್ಟವಲ್ಲ! ಅದು ತಾಯಿ ಮಗನ ಇಷ್ಟಪಡುವಂತಹ ಇಷ್ಟ ಅಂತ ಸಣ್ಣದ್ದೊಂದು ನಗೆಬುಗ್ಗೆ ಎಬ್ಬಿಸಿದ ಅವರು, ಎಲ್ಲರೂ ನೋಡುವಂತಹ ಸಿನಿಮಾ ಇದಾಗಲಿದೆ. 
--------------------- POS Summary -----------------------------
ಉಳಿದಂತೆ ಯಾರ್ಯಾರು ಇರುತ್ತಾರೆ ಎಂಬಿತ್ಯಾದಿಗಳೆಲ್ಲವೂ ಸಸ್ಪೆನ್ಸ್‌ ಸಸ್ಪೆನ್ಸ್‌ ಮತ್ತು ಸಸ್ಪೆನ್ಸ್‌! ಇಷ್ಟಿದ್ದರೂ ಇನ್ನೂ ಹೆಸರಿಡದ, ಸ್ಕ್ರಿಪ್ಟ್ ರೆಡಿಯಾಗದ ಉಪೇಂದ್ರ ಅಭಿನಯದ ಚಿತ್ರಕ್ಕೆ ಅದ್ಧೂರಿ ಮುಹೂರ್ತ ನಡೆದಿದೆ.. 
ಪೂಜೆಗಾಗಿಯೇ, ಕಂಠೀರವ ಸ್ಟುಡಿಯೋದಲ್ಲಿ ಬೃಹತ್‌ ಶಿವಲಿಂಗದ ಸೆಟ್‌ ಹಾಕಿ, ನಾಯಕ, ನಾಯಕಿ ಪೂಜೆ ಮಾಡುವ ದೃಶ್ಯವೊಂದನ್ನು ಚಿತ್ರೀಕರಿಸುವ ಮೂಲಕ ಹೊಸ ಚಿತ್ರಕ್ಕೆ ಚಾಲನೆ ನೀಡಲಾಗಿದೆ. 
ಅಂದು ಕಂಠೀರವ ಸ್ಟುಡಿಯೋದಲ್ಲಿ ಹಾಕಲಾಗಿದ್ದ  ಬೃಹತ್‌ ಶಿವಲಿಂಗ ಸೆಟ್‌ಗೆ ಪೂಜೆ ಸಲ್ಲಿಸಿದ ಬಳಿಕ ಉಪೇಂದ್ರ ನೇರ ಪತ್ರಕರ್ತರ ಬಳಿ ಬಂದು ಕುಳಿತರು. 
ಆದರೆ, ಒಂದೊಳ್ಳೆಯ ಸಿನಿಮಾ ಆಗುತ್ತೆ ಅನ್ನೋದಂತೂ ನಿಜ' ಇಷ್ಟು ಹೇಳಿ, ನಿರ್ದೇಶಕರನ್ನೇ ಉಳಿದದ್ದನ್ನು ಕೇಳಬೇಕು ಅಂತ ಸುಮ್ಮನಾದರು ಉಪ್ಪಿ.. 
ಅದಕ್ಕೆ ಉಪೇಂದ್ರ ಅವರಿಗೆ ಒಪ್ಪುವ ಚಿತ್ರಕಥೆ, ಸಂಭಾಷಣೆ ಬರೆದು ಹೊಸತನ ಇಟ್ಟುಕೊಂಡು ಸಿನಿಮಾ ಮಾಡುತ್ತೇನೆ' ಎಂದು ಹೇಳಿಕೊಂಡ ಮಾದೇಶ್‌, "ಇದು ಉಪೇಂದ್ರ ಅವರ ಟಿಪಿಕಲ್‌ ಶೈಲಿಯಲ್ಲೇ ಮೂಡಿಬರಲಿದೆ. 
ಹಾಗಂತ ಈ ಹುಡುಗಿಯರು ಪಡುವ ಇಷ್ಟವಲ್ಲ! ಅದು ತಾಯಿ ಮಗನ ಇಷ್ಟಪಡುವಂತಹ ಇಷ್ಟ ಅಂತ ಸಣ್ಣದ್ದೊಂದು ನಗೆಬುಗ್ಗೆ ಎಬ್ಬಿಸಿದ ಅವರು, ಎಲ್ಲರೂ ನೋಡುವಂತಹ ಸಿನಿಮಾ ಇದಾಗಲಿದೆ. 
