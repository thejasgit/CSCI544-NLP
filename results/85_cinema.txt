ರಿಯಾಲಿಟಿ ಶೋ ಮೂಲಕ ಗುರುತಿಸಿಕೊಂಡವರು ಒಬ್ಬೊಬ್ಬರೇ ಹೀರೋಗಳಾಗುತ್ತಿದ್ದಾರೆ. 
ಈಗ ಆ ಸಾಲಿಗೆ ಹೊಸ ಸೇರ್ಪಡೆ ಕಿಟ್ಟಿ. 
ಬರೀ ಕಿಟ್ಟಿ ಎಂದರೆ ನಿಮಗೆ ಗೊತ್ತಾಗಲಿಕ್ಕಿಲ್ಲ, ಸುನಾಮಿ ಕಿಟ್ಟಿ ಎಂದರೆ ಗೊತ್ತಾಗಬಹುದು. 
"ಬಿಗ್‌ಬಾಸ್‌' ಸೇರಿದಂತೆ ಒಂದಷ್ಟು ರಿಯಾಲಿಟಿ ಶೋಗಳಲ್ಲಿ ತೊಡಗಿಸಿಕೊಂಡಿದ್ದ ಕಿಟ್ಟಿ ಈಗ "ಆದಿವಾಸಿ' ಎಂಬ ಸಿನಿಮಾ ಮೂಲಕ ಹೀರೋ ಆಗುತ್ತಿದ್ದಾರೆ. 
ಇತ್ತೀಚೆಗೆ ಈ ಸಿನಿಮಾದ ಮುಹೂರ್ತ ನಡೆಯಿತು. 
ನಟ ಶಿವರಾಜಕುಮಾರ್‌ ಚಿತ್ರಕ್ಕೆ ಕ್ಲಾಪ್‌ ಮಾಡಿ ಶುಭಕೋರಿದರು. 
ಈ ಸಿನಿಮಾವನ್ನು ಪಿ.ಮೂರ್ತಿಯವರು ನಿರ್ದೇಶನ ಮಾಡುತ್ತಿದ್ದಾರೆ. 
ಸಾಗರ್‌ ಫಿಲಂಸ್‌ನಡಿ ಕೆಂಪರಾಜು, ವೇಲ್‌ವುುರುಗನ್‌, ಮೂರ್ತಿ ಸೇರಿದಂತೆ ಒಂದಷ್ಟು ಮಂದಿ ಸೇರಿಕೊಂಡು ಈ ಸಿನಿಮಾವನ್ನು ನಿರ್ಮಾಣ ಮಾಡುತ್ತಿದ್ದಾರೆ. 
. 
ನೈಜ ಘಟನೆಯಿಂದ ಪ್ರೇರೇಪಿತರಾಗಿ ಪಿ.ಮೂರ್ತಿಯವರು ಈ ಸಿನಿಮಾ ಮಾಡುತ್ತಿದ್ದಾರಂತೆ. 
"ಇತ್ತೀಚೆಗೆ ಮಡಿಕೇರಿಯ ದಿಡ್ಡಳ್ಳಿ ಎಂಬಲ್ಲಿ ಅನೇಕರನ್ನು ಒಕ್ಕಲೆಬ್ಬಿಸಿ, ಅವರ ಮನೆಗಳನ್ನು ನಾಶ ಮಾಡಲಾಯಿತು. 
ಆಗ ನಮ್ಮ ಸಂಘಟನೆ ಅಲ್ಲಿ ಹೋಗಿ ಪ್ರತಿಭಟನೆ ಮಾಡಿ ಆ ನಿರಾಶ್ರಿತರಿಗೆ ಸರ್ಕಾರದಿಂದ ಪರಿಹಾರ ಕೊಡುವಂತೆ ಮಾಡಿದೆವು. 
ಈ ಸಿನಿಮಾ ಮಾಡಲು ಆ ಘಟನೆ ನನಗೆ ಸ್ಫೂರ್ತಿ ಎನ್ನಬಹುದು. 
ಕಾಡಿನಲ್ಲಿರುವ ಆದಿವಾಸಿ ಜನ ಮುಗ್ಧರು. 
ತಮ್ಮ ಪಾಡಿಗೆ ಬದುಕುತ್ತಿರುವ ಅವರಿಗೆ ತೊಂದರೆಯಾದರೆ ಏನಾಗುತ್ತದೆ, ಮೇಲ್ವರ್ಗ ಅವರನ್ನು ಯಾವ ತರಹ ನಡೆಸಿಕೊಳ್ಳುತ್ತದೆ ಎಂಬ ಅಂಶಗಳೊಂದಿಗೆ ಈ ಸಿನಿಮಾ ಮಾಡುತ್ತಿದ್ದೇನೆ' ಎಂದು ಚಿತ್ರದ ಬಗ್ಗೆ ಮಾತನಾಡಿದರು. 
ಚಿತ್ರಕ್ಕೆ "ಕಾಡೇ ನನ್ನ ಆಸ್ತಿ' ಎಂಬ ಟ್ಯಾಗ್‌ಲೈನ್‌ ಇದೆ. 
ಇಡೀ ಸಿನಿಮಾದ ಚಿತ್ರೀಕರಣ ಕಾಡಿನಲ್ಲೇ ನಡೆಯುತ್ತದೆಯಂತೆ. 
ಚಿತ್ರಕ್ಕಾಗಿ ಶಿವಮೊಗ್ಗ ಬಳಿ ಸುಮಾರು ಎರಡು ಕೋಟಿ ರೂಪಾಯಿ ವೆಚ್ಚದಲ್ಲಿ ಸೆಟ್‌ ಹಾಕಲಾಗುತ್ತಿದೆಯಂತೆ. 
ಚಿತ್ರಕ್ಕೆ ನಾಯಕ ಯಾರಾಗಬಹುದೆಂದು ಚಿತ್ರತಂಡ ಆಲೋಚಿಸುತ್ತಿದ್ದಾಗ ಕಣ್ಣ ಮುಂದೆ ಬಂದ ಮುಖ ಕಿಟ್ಟಿಯವರದು. 
ಅದರಂತೆ ಕಿಟ್ಟಿ ಆಯ್ಕೆಯಾಗಿದ್ದಲ್ಲದೇ, ಪಾತ್ರಕ್ಕಾಗಿ ಸಾಕಷ್ಟು ತಯಾರಿ ನಡೆಸುತ್ತಿರುವುದಾಗಿ ಹೇಳಿದರು ಮೂರ್ತಿ. 
. 
ನಾಯಕ ಕಿಟ್ಟಿಯನ್ನು ಹೀರೋ ಮಾಡುವುದಾಗಿ ಈ ಹಿಂದೆಯೇ ಅನೇಕರು ಬಂದಿದ್ದರಂತೆ. 
ಆದರೆ ಕಥೆ ಇಷ್ಟವಾಗದ ಕಾರಣ ಕಿಟ್ಟಿ ಒಪ್ಪಿಕೊಂಡಿರಲಿಲ್ಲವಂತೆ. 
"ಕಥೆಯೇ ಹೀರೋ ಆಗಬೇಕೆಂಬ ಆಸೆ ಇತ್ತು. 
ಅದರಂತೆ ಮೂರ್ತಿಯವರ ಕಥೆ ತುಂಬಾ ಇಷ್ಟವಾಗಿದ್ದು, ಕಾಡೇ ನನ್ನ ಆಸ್ತಿ ಎಂಬ ಟ್ಯಾಗ್‌ಲೈನ್‌ ಕೂಡಾ ಕಥೆಯ ಪ್ರಮುಖ ಜೀವಾ ಎಂದರೆ ತಪ್ಪಿಲ್ಲ. 
ಈ ಎಲ್ಲಾ ಕಾರಣಗಳಿಂದಾಗಿ ಕಿಟ್ಟಿ ಸಿನಿಮಾ ಒಪ್ಪಿಕೊಳ್ಳುವ ಜೊತೆಗೆ ಪಾತ್ರಕ್ಕಾಗಿ ಸಾಕಷ್ಟು ತಯಾರಿ ನಡೆಸುತ್ತಿದ್ದೀನಿ. 
ಚಿತ್ರದಲ್ಲಿ ಆ್ಯಕ್ಷನ್‌ ದೃಶ್ಯಗಳು ಕೂಡಾ ಹೆಚ್ಚಿದ್ದು, ಅದಕ್ಕಾಗಿ ವಿಶೇಷ ತಯಾರಿ ನಡೆಸುತ್ತಿದ್ದೀನಿ' ಎನ್ನುತ್ತಾರೆ ಕಿಟ್ಟಿ.. 
ಚಿತ್ರದಲ್ಲಿ ಅನ್ವಿತಾ ನಾಯಕಿಯಾಗಿ ನಟಿಸುತ್ತಿದ್ದು, ಗೆಜ್ಜೆ ಎಂಬ ಪಾತ್ರ ಮಾಡುತ್ತಿದ್ದಾರಂತೆ. 
ಚಿತ್ರದಲ್ಲಿ ಮತ್ತೂಬ್ಬ ನಾಯಕಿ ಕೂಡಾ ಇದ್ದು, ಆಯ್ಕೆ ಇನ್ನಷ್ಟೇ ಆಗಬೇಕಿದೆ. 
ಚಿತ್ರಕ್ಕೆ ಎಸ್‌.ನಾಗೇಶ್‌ ಛಾಯಾಗ್ರಹಣ, ಹೇಮಂತ್‌ ಸಂಗೀತವಿದೆ. 
. 

--------------------- Summary -----------------------------
ಬರೀ ಕಿಟ್ಟಿ ಎಂದರೆ ನಿಮಗೆ ಗೊತ್ತಾಗಲಿಕ್ಕಿಲ್ಲ, ಸುನಾಮಿ ಕಿಟ್ಟಿ ಎಂದರೆ ಗೊತ್ತಾಗಬಹುದು. 
"ಬಿಗ್‌ಬಾಸ್‌' ಸೇರಿದಂತೆ ಒಂದಷ್ಟು ರಿಯಾಲಿಟಿ ಶೋಗಳಲ್ಲಿ ತೊಡಗಿಸಿಕೊಂಡಿದ್ದ ಕಿಟ್ಟಿ ಈಗ "ಆದಿವಾಸಿ' ಎಂಬ ಸಿನಿಮಾ ಮೂಲಕ ಹೀರೋ ಆಗುತ್ತಿದ್ದಾರೆ. 
ಸಾಗರ್‌ ಫಿಲಂಸ್‌ನಡಿ ಕೆಂಪರಾಜು, ವೇಲ್‌ವುುರುಗನ್‌, ಮೂರ್ತಿ ಸೇರಿದಂತೆ ಒಂದಷ್ಟು ಮಂದಿ ಸೇರಿಕೊಂಡು ಈ ಸಿನಿಮಾವನ್ನು ನಿರ್ಮಾಣ ಮಾಡುತ್ತಿದ್ದಾರೆ. 
ತಮ್ಮ ಪಾಡಿಗೆ ಬದುಕುತ್ತಿರುವ ಅವರಿಗೆ ತೊಂದರೆಯಾದರೆ ಏನಾಗುತ್ತದೆ, ಮೇಲ್ವರ್ಗ ಅವರನ್ನು ಯಾವ ತರಹ ನಡೆಸಿಕೊಳ್ಳುತ್ತದೆ ಎಂಬ ಅಂಶಗಳೊಂದಿಗೆ ಈ ಸಿನಿಮಾ ಮಾಡುತ್ತಿದ್ದೇನೆ' ಎಂದು ಚಿತ್ರದ ಬಗ್ಗೆ ಮಾತನಾಡಿದರು. 
ಅದರಂತೆ ಮೂರ್ತಿಯವರ ಕಥೆ ತುಂಬಾ ಇಷ್ಟವಾಗಿದ್ದು, ಕಾಡೇ ನನ್ನ ಆಸ್ತಿ ಎಂಬ ಟ್ಯಾಗ್‌ಲೈನ್‌ ಕೂಡಾ ಕಥೆಯ ಪ್ರಮುಖ ಜೀವಾ ಎಂದರೆ ತಪ್ಪಿಲ್ಲ. 
ಈ ಎಲ್ಲಾ ಕಾರಣಗಳಿಂದಾಗಿ ಕಿಟ್ಟಿ ಸಿನಿಮಾ ಒಪ್ಪಿಕೊಳ್ಳುವ ಜೊತೆಗೆ ಪಾತ್ರಕ್ಕಾಗಿ ಸಾಕಷ್ಟು ತಯಾರಿ ನಡೆಸುತ್ತಿದ್ದೀನಿ. 
--------------------- POS Summary -----------------------------
ಬರೀ ಕಿಟ್ಟಿ ಎಂದರೆ ನಿಮಗೆ ಗೊತ್ತಾಗಲಿಕ್ಕಿಲ್ಲ, ಸುನಾಮಿ ಕಿಟ್ಟಿ ಎಂದರೆ ಗೊತ್ತಾಗಬಹುದು. 
"ಬಿಗ್‌ಬಾಸ್‌' ಸೇರಿದಂತೆ ಒಂದಷ್ಟು ರಿಯಾಲಿಟಿ ಶೋಗಳಲ್ಲಿ ತೊಡಗಿಸಿಕೊಂಡಿದ್ದ ಕಿಟ್ಟಿ ಈಗ "ಆದಿವಾಸಿ' ಎಂಬ ಸಿನಿಮಾ ಮೂಲಕ ಹೀರೋ ಆಗುತ್ತಿದ್ದಾರೆ. 
ಸಾಗರ್‌ ಫಿಲಂಸ್‌ನಡಿ ಕೆಂಪರಾಜು, ವೇಲ್‌ವುುರುಗನ್‌, ಮೂರ್ತಿ ಸೇರಿದಂತೆ ಒಂದಷ್ಟು ಮಂದಿ ಸೇರಿಕೊಂಡು ಈ ಸಿನಿಮಾವನ್ನು ನಿರ್ಮಾಣ ಮಾಡುತ್ತಿದ್ದಾರೆ. 
ತಮ್ಮ ಪಾಡಿಗೆ ಬದುಕುತ್ತಿರುವ ಅವರಿಗೆ ತೊಂದರೆಯಾದರೆ ಏನಾಗುತ್ತದೆ, ಮೇಲ್ವರ್ಗ ಅವರನ್ನು ಯಾವ ತರಹ ನಡೆಸಿಕೊಳ್ಳುತ್ತದೆ ಎಂಬ ಅಂಶಗಳೊಂದಿಗೆ ಈ ಸಿನಿಮಾ ಮಾಡುತ್ತಿದ್ದೇನೆ' ಎಂದು ಚಿತ್ರದ ಬಗ್ಗೆ ಮಾತನಾಡಿದರು. 
ಈ ಎಲ್ಲಾ ಕಾರಣಗಳಿಂದಾಗಿ ಕಿಟ್ಟಿ ಸಿನಿಮಾ ಒಪ್ಪಿಕೊಳ್ಳುವ ಜೊತೆಗೆ ಪಾತ್ರಕ್ಕಾಗಿ ಸಾಕಷ್ಟು ತಯಾರಿ ನಡೆಸುತ್ತಿದ್ದೀನಿ. 
ಚಿತ್ರದಲ್ಲಿ ಆ್ಯಕ್ಷನ್‌ ದೃಶ್ಯಗಳು ಕೂಡಾ ಹೆಚ್ಚಿದ್ದು, ಅದಕ್ಕಾಗಿ ವಿಶೇಷ ತಯಾರಿ ನಡೆಸುತ್ತಿದ್ದೀನಿ' ಎನ್ನುತ್ತಾರೆ ಕಿಟ್ಟಿ.. 
