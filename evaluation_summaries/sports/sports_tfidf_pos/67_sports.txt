ಹೊಸದಿಲ್ಲಿ : ಭಾರತ ಕ್ರಿಕೆಟ್‌ ತಂಡದ ನಾಯಕ ವಿರಾಟ್‌ ಕೊಹ್ಲಿ ದಿನಕ್ಕೆ ಚಾರ್ಜ್‌ ಮಾಡುವ ಜಾಹೀರಾತು ಶುಲ್ಕ ಎಷ್ಟು ಗೊತ್ತಾ ? ಬರೋಬ್ಬರಿ ಐದು ಕೋಟಿ ರೂ. 
ಕೊಹ್ಲಿ ತಮ್ಮ ಜಾಹೀರಾತು ಶುಲ್ಕವನ್ನು ದಿನಕ್ಕೆ ಐದು ಕೋಟಿ ರೂ.ಗಳಷ್ಟು ಹೆಚ್ಚಿಸಿದ್ದು ಆ ಮೂಲಕ ಅವರು ಭಾರತ ಕ್ರಿಕೆಟ್‌ ತಂಡದ ಮಾಜಿ ನಾಯಕ ಮಹೇಂದ್ರ ಸಿಂಗ್‌ ಧೋನಿ ಅವರನ್ನು  ಅಂಗಣದಲ್ಲಿ ಮಾತ್ರವಲ್ಲ ಅಂಗಣದ ಹೊರಗೂ ಹಿಂದಿಕ್ಕಿದ್ದಾರೆ.. 
ಜಾಹೀರಾತು ವಹಿವಾಟು ರೇಸ್‌ನಲ್ಲಿ  ಕೊಹ್ಲಿ ಅವರು ಬಾಲಿವುಡ್‌ ತಾರೆಯರಾದ ರಣವೀರ್‌ ಸಿಂಗ್‌ ಮತ್ತು ರಣಬೀರ್‌ ಕಪೂರ್‌ ಅವರನ್ನು ಹಿಂದಿಕ್ಕಿರುವುದು ಅಚ್ಚರಿ ಉಂಟುಮಾಡಿದೆ. 
ಕೊಹ್ಲಿ ಕಳೆದ ತಿಂಗಳಲ್ಲಿ ಪ್ರಖ್ಯಾತ ಪ್ಯೂಮಾ ಕಂಪೆನಿ ಜತೆಗಿನ ಎಂಟು ವರ್ಷಗಳ ಜಾಹೀರಾತು ವಹಿವಾಟನ್ನು  110 ಕೋಟಿ ರೂ.ಗಳಿಗೆ ಕುದುರಿಸಿಕೊಂಡಿದ್ದಾರೆ. 
