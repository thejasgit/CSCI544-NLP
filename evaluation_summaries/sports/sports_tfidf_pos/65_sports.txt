ಉಡುಪಿ: ಚೆಸ್‌ ಒಲಿಂಪಿ ಯಾಡ್‌ನ‌ಲ್ಲಿ ಬೆಳ್ಳಿ ಪದಕ, 4 ಬಾರಿಯ ರಾಷ್ಟ್ರೀಯ ಚೆಸ್‌ ಚಾಂಪಿಯನ್‌, ವಿಶ್ವ ಚೆಸ್‌ ಚಾಂಪಿಯನ್‌ ಶಿಪ್‌ನಲ್ಲಿ ಭಾರತದ ಅಗ್ರಸ್ಥಾನಿ, 2011ರಿಂದ ಭಾರತ ತಂಡ ಖಾಯಂ ಸದಸ್ಯ, ಅದಕ್ಕೂ ಮಿಗಿಲಾಗಿ ಎಂ.ಎ. 
ಎಕಾನಾಮಿಕ್ಸ್‌ನಲ್ಲಿ ವಿಶ್ವವಿದ್ಯಾಲಯಕ್ಕೆ 2ನೇ ಸ್ಥಾನಿ ಇದು ಮಣಿಪಾಲದಲ್ಲಿ ನಡೆದ ಏಶ್ಯ ಪೆಸಿಫಿಕ್‌ ಅಂಧರ ಚೆಸ್‌ ಪಂದ್ಯಾಟದಲ್ಲಿ  ಭಾರತವನ್ನು ಪ್ರತಿನಿಧಿಸಿ ವಿಜೇತರಾದ ಕಿಶನ್‌ ಗಂಗೊಳ್ಳಿ ಅವರ ಸಾಧನೆಯ ಯಶೋಗಾಥೆ. 
2012ರಲ್ಲಿ ಚೆಸ್‌ ಒಲಿಂಪಿಯಾಡ್‌ನ‌ಲ್ಲಿ ಬೆಳ್ಳಿ ಪದಕ  ಪಡೆದರೆ, 2013ರಲ್ಲಿ  ಸ್ಪೇನ್‌ನಲ್ಲಿ ನಡೆದ ವಿಶ್ವ ಅಂಧರ ಚೆಸ್‌ ಚಾಂಪಿಯನ್‌ ಶಿಪ್‌ನಲ್ಲಿ ಭಾರತ 8ನೇ ಸ್ಥಾನ ಪಡೆದರೂ ಕಿಶನ್‌ ಮಿಂಚುವಲ್ಲಿ ಯಶಸ್ವಿಯಾಗಿದ್ದರು. 
4 ಬಾರಿ ರಾಷ್ಟ್ರೀಯ ಚಾಂಪಿಯನ್‌2013ರಲ್ಲಿ ಭುವನೇಶ್ವರ, 2014ರಲ್ಲಿ ವಸಾಯಿ, 2016ರಲ್ಲಿ ಮುಂಬಯಿ ಹಾಗೂ 2017ರಲ್ಲಿ ಧಾರಾವಿಯಲ್ಲಿ ನಡೆದ ಅಂಧರ ರಾಷ್ಟ್ರೀಯ ಟೂರ್ನಿಯಲ್ಲಿ ಸತತ 4 ಬಾರಿ ಚಾಂಪಿಯನ್‌ ಆಗಿ ಮೂಡಿ ಬಂದ ಹೆಗ್ಗಳಿಕೆ ಇವರದು. 
