ರಾಜ್‌ಕೋಟ್‌: ನಾಯಕ ಗೌತಮ್‌ ಗಂಭೀರ್‌ ಮತ್ತು ಕ್ರಿಸ್‌ ಲಿನ್‌ ಅವರ ಸ್ಫೋಟಕ ಆಟದಿಂದಾಗಿ ಕೋಲ್ಕತಾ ನೈಟ್‌ರೈಡರ್ ತಂಡವು ಐಪಿಎಲ್‌ 10ರ ಶುಕ್ರವಾರ ನಡೆದ ಪಂದ್ಯದಲ್ಲಿ ಗುಜರಾತ್‌ ಲಯನ್ಸ್‌ ತಂಡವನ್ನು 10 ವಿಕೆಟ್‌ಗಳಿಂದ ಭರ್ಜರಿಯಾಗಿ ಸೋಲಿಸಿ ಶುಭಾರಂಭಗೈದಿದೆ.ಕೇವಲ 19 ಎಸೆತಗಳಲ್ಲಿ ಅರ್ಧಶತಕ ಪೂರ್ತಿಗೊಳಿಸಿದ ಆಸ್ಟ್ರೇಲಿಯದ ಕ್ರಿಸ್‌ ಲಿನ್‌ ಗೆಲುವಿನ ರನ್‌ ಹೊಡೆದರು.ಲಿನ್‌ಗೆ ಉತ್ತಮ ಬೆಂಬಲ ನೀಡಿದ ಗಂಭೀರ್‌ 48 ಎಸೆತಗಳಿಂದ 12 ಬೌಂಡರಿ ಸಹಿತ 76 ರನ್‌ ಗಳಿಸಿದರು.ರೈನಾ ಅರ್ಧಶತಕ:&nbsp;ಬ್ರೆಂಡನ್‌ ಮೆಕಲಮ್‌ 24 ಎಸೆತ ಎದುರಿಸಿ 35 ರನ್‌ ಗಳಿಸಿದರೆ ಚೊಚ್ಚಲ ಐಪಿಎಲ್‌ ಆಡಿದ ಜಾಸನ್‌ ರಾಯ್‌ 14 ರನ್‌ ಗಳಿಸಿ ಔಟಾ ದರು.
