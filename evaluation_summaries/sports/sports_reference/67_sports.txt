ಹೊಸದಿಲ್ಲಿ : ಭಾರತ ಕ್ರಿಕೆಟ್‌ ತಂಡದ ನಾಯಕ ವಿರಾಟ್‌ ಕೊಹ್ಲಿ ದಿನಕ್ಕೆ ಚಾರ್ಜ್‌ ಮಾಡುವ ಜಾಹೀರಾತು ಶುಲ್ಕ ಎಷ್ಟು ಗೊತ್ತಾ ? ಬರೋಬ್ಬರಿ ಐದು ಕೋಟಿ ರೂ.ಕೊಹ್ಲಿ ತಮ್ಮ ಜಾಹೀರಾತು ಶುಲ್ಕವನ್ನು ದಿನಕ್ಕೆ ಐದು ಕೋಟಿ ರೂಗಳಷ್ಟು ಹೆಚ್ಚಿಸಿದ್ದು ಆ ಮೂಲಕ ಅವರು ಭಾರತ ಕ್ರಿಕೆಟ್‌ ತಂಡದ ಮಾಜಿ ನಾಯಕ ಮಹೇಂದ್ರ ಸಿಂಗ್‌ ಧೋನಿ ಅವರನ್ನು &nbsp;ಅಂಗಣದಲ್ಲಿ ಮಾತ್ರವಲ್ಲ ಅಂಗಣದ ಹೊರಗೂ ಹಿಂದಿಕ್ಕಿದ್ದಾರೆ..ಪೆಪ್ಸಿಕೋ ಜತೆಗಿನ ಎಂಡೋರ್‌ಸ್‌ಮೆಂಟ್‌ ಡೀಲನ್ನು ನವೀಕರಿಸುವ ಸಂದರ್ಭದಲ್ಲಿ ಕೊಹ್ಲಿ ಅವರು ತಮ್ಮ ಶುಲ್ಕವನ್ನು ಇಷ್ಟು ದೊಡ್ಡ ಪ್ರಮಾಣದಲ್ಲಿ ಹೆಚ್ಚಿಸಿರುವುದನ್ನು ಇಕಾನಮಿಕ್‌ ಟೈಮ್ಸ್‌ ವರದಿ ಮಾಡಿದೆ.ಅಂದ ಹಾಗೆ ಕೊಹ್ಲಿ 18 ಬ್ರ್ಯಾಂಡ್‌ಗಳಿಗೆ ಎಂಡೋರ್ಸ್‌ ಮಾಡುತ್ತಾರೆ.ಇವುಗಳಲ್ಲಿ &nbsp;ಎಂಆರ್‌ಎಫ್ ಟಯರ್, ಟಿಸಾಟ್‌ ವಾಚ್‌, ಜಿಯೋನಿ ಫೋನ್‌, ಬೂಸ್ಟ್‌ ಮಿಲ್ಕ್ ಡ್ರಿಂಕ್‌, ಕಾಲ್‌ಗೇಟ್‌ ಟೂತ್‌ಪೇಸ್ಟ್‌ ಮತ್ತು ಮಾನ್ಯವರ್‌ ಸೇರಿವೆ.
