ಉಡುಪಿ: ಮಣಿಪಾಲದಲ್ಲಿ ನಡೆದ ಅಂಧರ ಏಶ್ಯ ಪೆಸಿಫಿಕ್‌ ಚೆಸ್‌ ಪಂದ್ಯಾವಳಿಯಲ್ಲಿ &nbsp;ಕರ್ನಾಟಕದ ಕಿಶನ್‌ ಗಂಗೊಳ್ಳಿ 7 ಅಂಕಗಳೊಂದಿಗೆ ಅಗ್ರಸ್ಥಾನಿಯಾಗಿ ಪ್ರಶಸ್ತಿ ಗೆದ್ದುಕೊಂಡಿದ್ದು &nbsp;50 ಸಾವಿರ ರೂ.ಹಾಗೂ ಚಿನ್ನದ ಪದಕ ಪಡೆದರು.ಮಕ್ವಾನಾ ದ್ವಿತೀಯ ಸ್ಥಾನಿಯಾಗಿ ಬೆಳ್ಳಿ ಪದಕ ಹಾಗೂ 40 ಸಾವಿರ ರೂ., ಒಡಿಶಾ ಮೂಲದ ಸೌಂದರ್ಯ ಕುಮಾರ್‌ ಪ್ರಧಾನ್‌ 6 ಅಂಕ ಪಡೆದು ಪಾಯಿಂಟ್‌ ವ್ಯತ್ಯಾಸದಿಂದ ತೃತೀಯ ಸ್ಥಾನಿಯಾಗಿ ಕಂಚಿನ ಪದಕ ಹಾಗೂ 30 ಸಾವಿರ ರೂ.ಜೋಶಿ 4ನೇ ಸ್ಥಾನ, ಮುಂಬಯಿನ ಸ್ವಪ್ನಿಲ್‌ ಶಾ 6ನೇ ಸ್ಥಾನ ಪಡೆದರು.ಅಖೀಲ ಭಾರತ ಅಂಧರ ಚೆಸ್‌ ಒಕ್ಕೂಟದ ಅಧ್ಯಕ್ಷ ಚಾರುದತ್ತ ಜಾಧವ್‌ ಪಾಲ್ಗೊಂಡು ಮಾತನಾಡಿ ಭಾರತವು ಈಗ ಅಂಧರ ಚೆಸ್‌ನಲ್ಲಿ &nbsp;ಹೊಸ ಹೊಸ ತಂತ್ರಜ್ಞಾನಗಳನ್ನು ಅಳವಡಿಸಿಕೊಂಡು ಪ್ರಬಲವಾಗುತ್ತಿದೆ.ಇನ್ನಷ್ಟು ನೆರವು: ಆಳ್ವಯುಪಿಸಿಎಲ್‌ ಜಂಟಿ ಅಧ್ಯಕ್ಷ ಕಿಶೋರ್‌ ಆಳ್ವ ಮಾತನಾಡಿ, ಅಂಧರ ಚೆಸ್‌ಗೆ ಇನ್ನಷ್ಟು &nbsp;ನೆರವು ಒದಗಿಸಲು ಪ್ರಯತ್ನಪಡುತ್ತೇವೆ.
