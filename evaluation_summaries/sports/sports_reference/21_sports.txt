ಹೆಬ್ರಿ: ಕಾರ್ಕಳ ಸ್ವರಾಜ್‌ ಮೈದಾನದಲ್ಲಿ &nbsp;ಎ 8 ಮತ್ತು 9ರಂದು ನಡೆಯುವ ಅಖೀಲ ಭಾರತ ಮಟ್ಟದ ಹೊನಲು ಬೆಳಕಿನ ಪುರುಷರ ಪ್ರೊ ಕಬಡ್ಡಿ ಪಂದ್ಯಾಟಕ್ಕೆ ಈಗಾಗಲೇ 50ಕ್ಕೂ ಹೆಚ್ಚಿನ ಕಬಡ್ಡಿ ತಾರೆಯರು ಇಲ್ಲಿನ ಕಟೀಲ್‌ ಇಂಟರ್‌ನ್ಯಾಶನಲ್‌ ಹೊಟೇಲ್‌ಗೆ ಆಗಮಿಸಿದ್ದು ಕಬಡ್ಡಿ ಪ್ರಿಯರನ್ನು ತುದಿಗಾಲಿನಲ್ಲಿ ನಿಲ್ಲಿಸಿದ್ದಾರೆ..ಕಾರ್ಕಳ ತೆಳ್ಳಾರ್‌ ಜಲದುರ್ಗಾ ನ್ಪೋರ್ಟ್ಸ್ ಆ್ಯಂಡ್‌ ಕಲ್ಚರಲ್‌ ಕ್ಲಬ್‌ನ ಆಶ್ರಯದಲ್ಲಿ ಯುವ ಉದ್ಯಮಿ ಗಿರೀಶ್‌ ಶೆಟ್ಟಿ ತೆಳ್ಳಾರ್‌, ಉದಯ ಶೆಟ್ಟಿ ಮುನಿಯಾಲು ಅವರ ನೇತೃತ್ವದಲ್ಲಿ &nbsp;ಮಹೇಶ್‌ ಶೆಟ್ಟಿ ತೆಳ್ಳಾರ್‌ ಅಧ್ಯಕ್ಷತೆಯಲ್ಲಿ &nbsp;ನಡೆಯುವ ಅಖೀಲ ಭಾರತ ಮಟ್ಟದ ಹೊನಲು ಬೆಳಕಿನ ಪುರುಷರ ಪ್ರೊ ಕಬಡ್ಡಿ ಪಂದ್ಯಾಟದಲ್ಲಿ ಖ್ಯಾತ ಕಬಡ್ಡಿ ಆಟಗಾರರಾದ ದೀಪಕ್‌ ಹೋಡ, ಅಜಯ್‌ ಠಾಕೂರ್‌, ರಾಹುಲ್‌ ಚೌಧರಿ, ರೋಹಿತ್‌ ಕುಮಾರ್‌, ನಿತಿನ್‌ ತೋಮಾರ್‌, ಸುರ್ಜಿತ್‌ ಭೂಪಿಂದರ್‌, ಮೋಹಿತ್‌ ಚಿಲ್ಲರ್‌, ಸಂದೀಪ್‌, ಕಾಶಿಲಿಂಗ್‌ ಆಡೆ, ರಿಷಾ ಎ.ಕೆ.ದೇವಾಡಿಗ, ನಿತಿನ್‌ ಮದೆ°, ಗಿರೀಶ್‌ ಎರ್‍ನಾಕ್‌, ನೀಲೇಶ್‌ ಶಿಂಧೆ, ಪ್ರಶಾಂತ್‌ ರೈ, ಸುಕೇಶ ಹೆಗ್ಡೆ, ಜೀವನ್‌ ಕುಮಾರ್‌, ಸುರೇಶ್‌, ಶಬ್ಬೀರ್‌, ರಾಜೇಶ್‌ ನರ್ವಾಲ್‌, ಸಂದೀಪ್‌ ನರ್ವಾಲ್‌, ದೀಪಕ್‌ ನರ್ವಾಲ್‌, ಮನ್‌ಪ್ರೀತ್‌ ಸಿಂಗ್‌, ಅಜಯ್‌, ಪ್ರದೀಪ್‌ ನರ್ವಾಲ್‌ ಮೊದಲಾದವರು ಆಡಲಿದ್ದಾರೆ.ಎ.8ರಂದು ಸಂಜೆ ನಡೆಯುವ ಸಭಾ ಕಾರ್ಯಕ್ರಮದಲ್ಲಿ ಕ್ರೀಡಾ ಸಚಿವ ಪ್ರಮೋದ್‌ ಮಧ್ವರಾಜ್‌ ಪಂದ್ಯಾಟವನ್ನು ಉದ್ಘಾಟಿಸಲಿದ್ದು, ವಿದ್ಯಾವಾಚಸ್ಪತಿ ಡಾ| ವಿಶ್ವ ಸಂತೋಷ ಭಾರತಿ ಶ್ರೀಪಾದಂಗಳವರು ಆಶೀರ್ವಚನ ನೀಡಲಿದ್ದಾರೆ.
