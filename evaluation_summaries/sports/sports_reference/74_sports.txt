ಹೊಸದಿಲ್ಲಿ: ಒಲಿಂಪಿಕ್‌ ಪದಕ ವಿಜೇತರಾದ ಪಿವಿ ಸಿಂಧು ಮತ್ತು ಸೈನಾ ನೆಹ್ವಾಲ್‌ ಅವರು ಸುಲಭ ಗೆಲುವಿನೊಂದಿಗೆ ಇಂಡಿಯಾ ಓಪನ್‌ ಸೂಪರ್‌ ಸೀರೀಸ್‌ ಬ್ಯಾಡ್ಮಿಂಟನ್‌ ಕೂಟದ ದ್ವಿತೀಯ ಸುತ್ತಿಗೇರಿದ್ದಾರೆ.ರಿಯೋ ಒಲಿಂಪಿಕ್ಸ್‌ ಬೆಳ್ಳಿ ವಿಜೇತೆ ಸಿಂಧು ತನ್ನ ದೇಶದವರೇ ಆದ ಆರುಂಧತಿ ಪಂತವಾನೆ ಅವರನ್ನು 21-17, 21-6 ಗೇಮ್‌ಗಳಿಂದ ಕೆಡಹಿದರೆ ಸೈನಾ ಅವರು ಚೈನೀಸ್‌ ತೈಪೆಯ ಚಿಯಾ ಹಸಿನ್‌ ಲೀ ಅವರನ್ನು 21-10, 21-17 ಗೇಮ್‌ಗಳಿಂದ ಸೋಲಿಸಿದರು.ಇದೇ ವೇಳೆ &nbsp;ಪುರುಷರ ಸಿಂಗಲ್ಸ್‌ನಲ್ಲಿ 2015ರ ಚಾಂಪಿಯನ್‌ ಕಿದಂಬಿ ಶ್ರೀಕಾಂತ್‌ ಮೊದಲ ಗೇಮ್‌ನಲ್ಲಿ 1-8 ಹಿನ್ನಡೆ ಅನುಭವಿಸಿದ್ದರೂ ಚೀನದ ಝಾವೊ ಜನ್‌ಪೆಂಗ್‌ ಅವರನ್ನು 21-19, 21-16 ಗೇಮ್‌ಗಳಿಂದ ಸೋಲಿಸಲು ಯಶಸ್ವಿಯಾದರು.ಇನ್ನೊಂದು ಪಂದ್ಯದಲ್ಲಿ ಅಜಯ್‌ ಜಯರಾಮನ್‌ ಕಠಿನ ಹೋರಾಟದಲ್ಲಿ ಸೋತು ಹೊರಬಿದ್ದಿದ್ದಾರೆ.
