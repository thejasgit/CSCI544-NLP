ರಾಜ್‌ಕೋಟ್‌: ಭಾರೀ ಸಂಖ್ಯೆಯಲ್ಲಿ ಬಿಗ್‌ ಹಿಟ್ಟರ್‌ಗಳನ್ನು ಹೊಂದಿರುವ ಗುಜರಾತ್‌ ಲಯನ್ಸ್‌ ಮತ್ತು ಹೆಚ್ಚಿನ ಸಂಖ್ಯೆಯ ದೇಶಿ ಆಟಗಾರರನ್ನೇ ಹೊಂದಿರುವ ಕೋಲ್ಕತಾ ನೈಟ್‌ರೈಡರ್ ತಂಡಗಳು ಶುಕ್ರವಾರ 10ನೇ ಐಪಿಎಲ್‌ನಲ್ಲಿ ಮೊದಲ ಸಲ ಕಣಕ್ಕಿಳಿಯಲಿವೆ.ಸುರೇಶ್‌ ರೈನಾ ನೇತೃತ್ವ ಹೊಂದಿರುವ ಗುಜ ರಾತ್‌ ಲಯನ್ಸ್‌, ಕಳೆದ ವರ್ಷ ಹೆಸರಿಗೆ ತಕ್ಕಂತೆ ಘರ್ಜಿ ಸುತ್ತಲೇ ಮುನ್ನುಗ್ಗಿದ್ದನ್ನು ಮರೆಯುವಂತಿಲ್ಲ.ಗುಜರಾತ್‌ ಲಯನ್ಸ್‌ ತಂಡದ ಹೆಚ್ಚುಗಾರಿಕೆ ಯೆಂದರೆ ಸಾಲು ಸಾಲಾಗಿ ನಿಂತಿರುವ ಬಿಗ್‌ ಹಿಟ್ಟಿಂಗ್‌ ಬ್ಯಾಟ್ಸ್‌ಮನ್‌ಗಳು.ವೈವಿಧ್ಯಮಯ ಬೌಲಿಂಗ್‌: ಗುಜರಾತ್‌ ಲಯನ್ಸ್‌ ತಂಡದ ಬೌಲಿಂಗ್‌ ಘಾತಕವಲ್ಲದಿದ್ದರೂ ಹೆಚ್ಚು ವೈವಿಧ್ಯಮಯ ಎಂಬುದರಲ್ಲಿ ಎರಡು ಮಾತಿಲ್ಲ.ಅಭಿಮಾನಿಗಳ ನೆಚ್ಚಿನ ತಂಡ: ಬಹಳಷ್ಟು ಮಂದಿ ದೇಶಿ ಕ್ರಿಕೆಟಿಗರನ್ನು ಹೊಂದಿರುವ ಕಾರಣಕ್ಕೋ ಏನೋ, ಕೋಲ್ಕತಾ ನೈಟ್‌ರೈಡರ್ ಭಾರತದ ಅಭಿಮಾನಿಗಳ ನೆಚ್ಚಿನ ತಂಡವಾಗಿದೆ.ಮೊನ್ನೆಯಷ್ಟೇ ಟೀಮ್‌ ಇಂಡಿಯಾಕ್ಕೆ ಲಗ್ಗೆ ಇರಿಸಿ ಮಿಂಚಿದ ಚೈನಾಮನ್‌ ಕುಲದೀಪ್‌ ಯಾದವ್‌, ಮಿಸ್ಟರಿ ಮ್ಯಾನ್‌ ಸುನೀಲ್‌ ನಾರಾಯಣ್‌, ಪೀಯೂಷ್‌ ಚಾವ್ಲಾ, ಬಾಂಗ್ಲಾ ಸವ್ಯಸಾಚಿ ಶಕಿಬ್‌ ಅಲ್‌ ಹಸನ್‌ ಇಲ್ಲಿನ ಹುರಿಯಾಳುಗಳು.
