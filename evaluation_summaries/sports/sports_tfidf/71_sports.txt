ಹೊಸದಿಲ್ಲಿ: ಈ ಬಾರಿಯ ಐಪಿಎಲ್‌ ಉದ್ಘಾಟನಾ ಸಮಾರಂಭದ ವೇಳೆ "ಫ್ಯಾಬ್‌ ಫೈವ್‌' ಖ್ಯಾತಿಯ ಮಾಜಿ ಕ್ರಿಕೆಟಿಗರನ್ನು ಸಮ್ಮಾನಿಸಲು ಬಿಸಿಸಿಐ ನಿರ್ಧರಿಸಿದೆ. 
ಕ್ರಿಕೆಟ್‌ ದಂತಕತೆಗಳೇ ಆಗಿರುವ ಸಚಿನ್‌ ತೆಂಡುಲ್ಕರ್‌, ರಾಹುಲ್‌ ದ್ರಾವಿಡ್‌, ಸೌರವ್‌ ಗಂಗೂಲಿ, ವಿವಿಎಸ್‌ ಲಕ್ಷ್ಮಣ್‌ ಮತ್ತು ವೀರೇಂದ್ರ ಸೆಹವಾಗ್‌ ಈ ಸಂದರ್ಭದಲ್ಲಿ ಸಮ್ಮಾನಿತರಾಗಲಿದ್ದಾರೆ.. 
ಆದರೆ ಈ 5 ಮಂದಿ ಕ್ರಿಕೆಟಿಗರ ಸಮಕಾಲೀನರಾದ, ಭಾರತೀಯ ಕ್ರಿಕೆಟಿನ ಸುವರ್ಣ ಯುಗದ ಹರಿಕಾರರಲ್ಲಿ ಒಬ್ಬರಾದ, ಪ್ರಸ್ತುತ ಟೀಮ್‌ ಇಂಡಿಯಾದ ಕೋಚ್‌ ಆಗಿರುವ ಅನಿಲ್‌ ಕುಂಬ್ಳೆ ಅವರನ್ನು ಸಮ್ಮಾನಿತರ ಯಾದಿಗೆ ಸೇರಿಸದಿದ್ದುದು ಅಚ್ಚರಿಯಾಗಿ ಕಂಡಿದೆ.. 
ಇದೇ ಸಂದರ್ಭದಲ್ಲಿ ಮಾಜಿ ಆಟಗಾರ್ತಿ ಡಯಾನಾ ಎಡುಲ್ಜಿ ಅವರ ಕೋರಿಕೆ ಮೇರೆಗೆ "ಒಂದು ಬಾರಿಯ ಪಾವತಿ ಮೊತ್ತ' ಚೆಕ್‌ಗಳನ್ನು ಸ್ಥಳೀಯ ಐಪಿಎಲ್‌ ಪಂದ್ಯಗಳ ವೇಳೆ ನೀಡಲು ಬಿಸಿಸಿಐ ನಿರ್ಧರಿಸಿದೆ.. 
