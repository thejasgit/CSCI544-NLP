ಮೈಸೂರು: ನಂಜನಗೂಡು ಉಪ ಚುನಾವಣೆಯ ಮತದಾನ ಮುಗಿದ ಬೆನ್ನಲ್ಲೇ ಕ್ಷೇತ್ರದಲ್ಲಿ ಸೋಲು-ಗೆಲುವಿನ ಲೆಕ್ಕಾಚಾರ ಜೋರಾಗಿ ನಡೆಯುತ್ತಿದ್ದು, ಅಭ್ಯರ್ಥಿಗಳ ಹೃದಯ ಬಡಿತ ಹೆಚ್ಚಾಗಿದ್ದರೆ, ಮುಖಂಡರ ನಡುವೆ ಬೆಟ್ಟಿಂಗ್‌ ದಂಧೆ ಎಗ್ಗಿಲ್ಲದೆ ನಡೆದಿದೆ.. 
ಮತದಾನ ಮುಗಿದು 24 ಗಂಟೆ ಕಳೆದರೂ ನಂಜನಗೂಡು ಕ್ಷೇತ್ರದ ಮತದಾರರು ಮಾತ್ರ ಚುನಾವಣೆಯ ಗುಂಗಿನಿಂದ ಇನ್ನೂ ಹೊರಬಂದಿಲ್ಲ. 
ನಂಜನಗೂಡು ಪಟ್ಟಣದ ಬಸ್‌, ರೈಲು ನಿಲ್ದಾಣ, ಹೋಟೆಲ್‌ಗ‌ಳಲ್ಲಿ ಕುಳಿತವರ ಮಧ್ಯೆಯೂ ಉಪ ಚುನಾವಣೆಯ ಸೋಲು ಗೆಲುವಿನದೇ ಲೆಕ್ಕಾಚಾರ ನಡೆಯುತ್ತಿದೆ. 
ಏ.13ಕ್ಕೆ ಮತ ಎಣಿಕೆ ಇರುವುದರಿಂದ ಇನ್ನೂ ಎರಡು ದಿನಗಳ ಕಾಲ ಬೆಟ್ಟಿಂಗ್‌ ಎಗ್ಗಿಲ್ಲದೆ ನಡೆಯಲಿದ್ದು, ಬೆಟ್ಟಿಂಗ್‌ ಮೊತ್ತವೂ ಏರಿಕೆಯಾಗಲಿದೆ ಎನ್ನುತ್ತಾರೆ ಚುನಾವಣಾ ರಾಜಕೀಯವನ್ನು ಹತ್ತಿರದಿಂದ ಕಂಡವರು.. 
