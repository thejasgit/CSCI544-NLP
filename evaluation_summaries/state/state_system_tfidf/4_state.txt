ಈ ಘಟನೆ ಮಾಸುವ ಮುನ್ನವೇ ಮಹದಾಯಿ ಹೋರಾಟ ಹುಟ್ಟು ಹಾಕಿದ ನರಗುಂದ ತಾಲೂಕಿನಲ್ಲಿ 53 ಜನರ ವಿರುದ್ಧ ಪೊಲೀಸರು ಪ್ರಕರಣ ದಾಖಲಿಸಿರುವುದು ತಡವಾಗಿ ಬೆಳಕಿಗೆ ಬಂದಿದೆ.. 
2015, ಜುಲೈ 16ರಂದು ನರಗುಂದ ವೇದಿಕೆಯಲ್ಲಿ ಮಹದಾಯಿ ಮತ್ತು ಕಳಸಾ-ಬಂಡೂರಿ ಹೋರಾಟ ಪ್ರಾರಂಭವಾದ ಬಳಿಕ ಕೆಲ ತಿಂಗಳು ಉಗ್ರ ಸ್ವರೂಪಪಡೆದುಕೊಂಡ ಸಂದರ್ಭದಲ್ಲಿ ಕಿಡಿಗೇಡಿಗಳನ್ನು ಕೈಬಿಟ್ಟು ಅಮಾಯಕ 53 ಜನರ ವಿರುದ್ಧ  ಪ್ರಕರಣ ದಾಖಲಿಸಲಾಗಿದೆ. 
ತಾಲೂಕಿನ ಭೈರನಹಟ್ಟಿ ಗ್ರಾಮದ ಹನುಮಂತಪ್ಪ ಮರಗಪ್ಪ ಸಿದ್ದಣ್ಣವರ, ಮರಿಗೌಡ ಪರ್ವತಗೌಡ ಪಾಟೀಲ, ಚನ್ನಬಸಪ್ಪ ಶಿವಪ್ಪ ನರಸಾಪುರ, ರಾಜೇಶ ಶಿವಾನಂದ ಖಾನಾಪುರ,ಮಂಜುನಾಥ ಹನುಮಪ್ಪ ಮಾದರ, ರಾಜೇಸಾಬ ಬುಡೆ°àಸಾಬ ಅಗಸರ, ಶ್ರೀಕಾಂತ ಬಸವಂತಪ್ಪ ಮೆಣಸಿನಕಾಯಿ ಸೇರಿದಂತೆ ಏಳು ಜನರಿಗೆ ಏ.11ರಂದು ನ್ಯಾಯಾಲಯಕ್ಕೆ ಹಾಜರಾಗುವಂತೆ ನರಗುಂದ ಪೊಲೀಸರು ಖುದ್ದು ಸಮನ್ಸ್‌ ನೀಡಿದ್ದಾರೆ.. 
ತಾಲೂಕಿನ ಮದಗುಣಕಿ ಗ್ರಾಮದ ಮೂವರು, ಹದಲಿ ಗ್ರಾಮದಲ್ಲಿ 19 ಜನರ ಮೇಲೂ ಪ್ರಕರಣ ದಾಖಲಾಗಿದೆ.ಈವರೆಗೆ 53 ಜನರ ವಿರುದ್ಧ ಪೊಲೀಸರು ಪ್ರಕರಣ ದಾಖಲಿಸಿದ್ದು ಗೊತ್ತಾಗಿದೆ. 
